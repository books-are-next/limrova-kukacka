<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>kukacka-40</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="kukacka-40" xml:lang="cs-CZ">
		<div class="_idGenObjectStyleOverride-1">
			<p id="_idParaDest-37" class="MLP_uroven2_kapitola ParaOverride-1">Pálení mostů</p>
			<p class="MLP_text_bez1radku ParaOverride-1">Všichni mlčeli. Tý, Á i&#160;ten chlápek, co pracoval pro Aarona a&#160;jmenoval se George. Všichni se koukali z&#160;oken jedoucího auta, i&#160;když tam nebylo nic k&#160;vidění. Asi mi chtěli dopřát trochu soukromí. Ležela jsem napůl zhroucená s&#160;hlavou na Aaronově klíně. Hladil mě a&#160;mumlal nesmysly, které se šeptají dětem, když se uprostřed noci vzbudí a&#160;bojí se, že pod jejich postelí číhá příšera. Dal mi svůj kapesník. On je přece záchranář. Určitě ho měl u&#160;sebe jen proto, aby mi ho mohl půjčit, kdybych se náhodou ocitla sesypaná na zadním sedadle limuzíny.</p>
			<p class="MLP_text ParaOverride-1">Nepřemýšlela jsem. Nebylo to potřeba, některé věci člověk prostě ví. Hlavou mi běžela téměř hmatatelná představa, jak sedíme v&#160;rozlehlé jídelně u&#160;Collinsových, která je vánočně vyzdobená. Dlouhý stůl pokrývá ubrus a&#160;ve vzduchu voní cesmíny. Vedle mě sedí Bob a&#160;z&#160;druhé strany Aaron. Drží mě za ruku, a&#160;co chvíli ji políbí. Okolo stolu vidím usměvavé tváře členů jeho rodiny. Všichni jsou slavnostně oblečeni, stejně jako já. Místo v&#160;čele vánoční tabule zaujala Janeth, o&#160;níž vím, že ji budu milovat jen o&#160;maličko míň než vlastní mámu. Vstáváme a&#160;pozvedáme skleničky se šampaňským. Ian obejme Beverly, Aaron mi položí ruku kolem pasu. Pronáší přípitek. Celou dobu ale cítím, že něco není v&#160;pořádku. Vánoční kouzlo něco kazí. Rozhlížím se a&#160;setkávám se s&#160;očima Janeth. Sice se usmívá, ale v&#160;jejích očích vidím smutek. Pomalu obrací hlavu ke dvěma prázdným židlím. Ke dvěma prázdným sklenkám, prázdným talířům a&#160;dvěma sadám příborů, které nikdo nepoužije…</p>
			<p class="MLP_text ParaOverride-1">Ne, nepotřebovala jsem přemýšlet. Některé věci člověk prostě ví.</p>
			<p class="MLP_text ParaOverride-1">Zastavili jsme a&#160;bodyguardi vylezli z&#160;auta jako první. Než nás nechali vystoupit, ze zvyku se rozhlédli. Napadlo mě, že je jich pro mě škoda. Určitě by byli spokojenější vedle nějakýho senátora, kterýmu jde opravdu o&#160;krk. Na mě mířily jen objektivy.</p>
			<p class="MLP_text ParaOverride-1">Aaron vystoupil a&#160;pomohl mi. Připadala jsem si tak nějak vratká, jako bych místo horké čokolády pila něco mnohem ostřejšího. Táta na nás už čekal ve dveřích a&#160;mě to mrzelo a&#160;těšilo zároveň. Chtěla jsem ho totiž ještě vidět. Vypadal utrápeně. Kvůli mně.</p>
			<p class="MLP_text ParaOverride-1">V&#160;kuchyni mě posadili na židli. Oteklá tvář už tolik nebolela, spíš jen tak lehce brněla. Dívala jsem se na ty dva, jako by to byl film, který si jednou po letech budu promítat. Byli perfektně sehraní. Nemuseli si toho říct moc, a&#160;přesto si rozuměli. Táta vytáhl igelitový pytlík a&#160;nechal do něj s&#160;rachotem napadat pár kostek ledu z&#160;naší nové supermoderní lednice. Aaron už měl připravenou utěrku. Zabalil do ní led a&#160;pak už u&#160;mě klečel a&#160;tiskl mi obklad na tvář. Díval se na mě a&#160;já dostala strach, že to na mně pozná. Nemohli jsme od sebe odtrhnout pohled.</p>
			<p class="MLP_text ParaOverride-1">„Miluju tě.“</p>
			<p class="MLP_text ParaOverride-1">Viděla jsem na něm, že by chtěl slyšet víc, ale já mu potřebovala říct právě tohle. Ruku jsem položila na jeho strništěm porostlou tvář. Ta chvíle mi připadala intimnější a&#160;intenzivnější než naše lekce plachtění. Nikdy na ni nezapomenu.</p>
			<p class="MLP_text ParaOverride-1">„Půjdu si lehnout,“ ozval se táta. „Kdybyste mě potřebovali…“</p>
			<p class="MLP_text ParaOverride-1">„Tati!“ vyhrkla jsem. Zastavil se uprostřed pohybu a&#160;čekal. Naprázdno jsem polkla, abych pomohla staženým hlasivkám.</p>
			<p class="MLP_text ParaOverride-1">„Dobrou noc. Mám tě ráda.“</p>
			<p class="MLP_text ParaOverride-1">Usmál se na mě. „Já tebe taky, holčičko.“</p>
			<p class="MLP_text ParaOverride-1">Sledovala jsem ho, dokud neodešel.</p>
			<p class="MLP_text ParaOverride-1">„Taky bys měla jít spát.“ Aaron mluvil tiše a&#160;něžně. Odtáhl ledový obklad od mé tváře a&#160;ta hned začala přicházet k&#160;sobě a&#160;štípat. Byla jsem za to vděčná. Ta bolest mi dávala sílu se na něj usmát.</p>
			<p class="MLP_text ParaOverride-1">„Doprovodíš mě?“ zašeptala jsem.</p>
			<p class="MLP_text ParaOverride-1">Odložil utěrku na stůl, vstal a&#160;vzal mě do náruče. U&#160;dveří kuchyně loktem zhasl světlo. Prošli jsme chodbou až do haly, kde na židli u&#160;vchodových dveří seděl Tý a&#160;popřál nám dobrou noc.</p>
			<p class="MLP_text ParaOverride-1">Aaron se mnou vyšlapal pozvolný zákrut schodů a&#160;v&#160;mém pokoji se zeptal, jestli má rozsvítit. Nechtěla jsem. Pootevřenými dveřmi vnikalo do pokoje dost světla, abych na něj viděla. A&#160;dost málo, aby on neviděl mě. Položil mě na postel a&#160;pomohl mi svléknout svetr. Rozepnul knoflík mých kalhot a&#160;stáhl mi je přes boky. Každý jeho dotek byl bolestně krásný. Zůstala jsem jen v&#160;tričku a&#160;kalhotkách. Natáhla jsem k&#160;němu ruce a&#160;společně jsme sundali jeho sako. Lehl si ke mně a&#160;objal mě přesně tak, jak to miluju&#160;– úplně těsně. Dýchal mi do vlasů. Pár vteřin jsme se ani nepohnuli.</p>
			<p class="MLP_text ParaOverride-1">„Strašně mě to mrzí,“ zašeptal. Nebyla v&#160;tom ani špetka hněvu a&#160;mě to zaskočilo. Kdykoli ho něco bolelo, zároveň se i&#160;zlobil. Byl to jeho způsob, jak se s&#160;tím poprat. Teď se to změnilo.</p>
			<p class="MLP_text ParaOverride-1">„Není to tvoje chyba,“ odpověděla jsem statečněji, než jsem se cítila. „Můžu si za to sama.“ Aaron přece netušil, jak těžko ke mně Trish hledala cestu. Ani že se mi pár minut před tím, než jsem jim ze života udělala reality show, omlouvala.</p>
			<p class="MLP_text ParaOverride-1">„To je nesmysl,“ odporoval mi a&#160;konečně se i&#160;trochu zlobil.</p>
			<p class="MLP_text ParaOverride-1">Nechtěla jsem v&#160;tom rozhovoru pokračovat, a&#160;tak jsem se k&#160;němu otočila a&#160;políbila ho. Neodtáhla jsem se od něj celou vteřinu, než pootevřel rty a&#160;pohladil mě jazykem. Cuchala jsem ho a&#160;nechala si od něj drtit všechny kosti v&#160;těle. Mačkal mě k&#160;sobě tak silně, jako by zkoušel, jestli se do sebe nemůžeme vsáknout. Vzrušení rostlo, živila je bolest a&#160;strach. Aaronovo žraločí odhodlání mi dávalo pocit bezpečí. Věděla jsem, že se chovám sobecky, ale tuhle trošku jsem potřebovala k&#160;přežití. Tuhle trošku a&#160;dost.</p>
			<p class="MLP_text ParaOverride-1">Pevně jsem ho objala nohama kolem boků, až zasténal. Zároveň jsem sevřela jeho hlavu a&#160;přitiskla si ji k&#160;rameni, takže se nemohl hýbat. Oba jsme prudce oddychovali. Musela jsem ho zastavit, protože tohle jsem mu nemohla udělat. Ne teď, když jsem se chystala vrátit jeho život do normálních kolejí.</p>
			<p class="MLP_text ParaOverride-1">„Miluju tě,“ zašeptala jsem. Pootočila jsem hlavu a&#160;políbila ho na spánek. „Ale potřebuju bejt sama.“</p>
			<p class="MLP_text ParaOverride-1">Dlouze vydechl.</p>
			<p class="MLP_text ParaOverride-1">„Určitě?“</p>
			<p class="MLP_text ParaOverride-1">„Ano.“</p>
			<p class="MLP_text ParaOverride-1">Jeho rty se mi otřely o&#160;klíční kost, povolila jsem sevření. Chtělo se mi brečet, ale vydržela jsem to, protože by neodešel. Odtahoval se ode mě pomalu a&#160;do poslední chvíle mě líbal. Pak mě přikryl dekou a&#160;dal mi poslední pusu na čelo. Sebral z&#160;podlahy sako a&#160;slíbil, že hned ráno zavolá. Zopakovala jsem, že ho miluju. Doufala jsem, že mi to bude věřit i&#160;zítra.</p>
			<p class="MLP_text ParaOverride-1">Když za sebou zavřel dveře, ocitla jsem se v&#160;naprosté tmě. Zakryla jsem si oči rukama a&#160;pár vteřin jsem se jen topila v&#160;zoufalství. Myslela jsem na Boba. Představila jsem si ho, jak stojí ve své kanceláři a&#160;balí si věci do krabic. Před očima se mi odvíjel i&#160;obraz Janeth, prodírající se davem novinářů.</p>
			<p class="MLP_text ParaOverride-1">Snažila jsem se sebrat. Věděla jsem, co musím udělat. Několikrát jsem se zhluboka nadechla a&#160;zaposlouchala se. V&#160;domě vládlo úplné ticho a&#160;já slyšela jen zvuk motoru odjíždějící limuzíny. Vydržela jsem ležet ještě pár minut, abych si byla jistá.</p>
			<p class="MLP_text ParaOverride-1">Oči už si zvykly na tmu, takže jsem dokázala dojít ke skříni. Do batohu jsem si zabalila nějaké prádlo. Tátovi jsem se chtěla ozvat později, aby věděl, že jsem v&#160;pořádku. A&#160;zítra zavolám mámě…</p>
			<p class="MLP_text ParaOverride-1">Na chvíli jsem strnula a&#160;všechno se ve mně sevřelo hrůzou. Jenže pak jsem si připomněla, co se stalo a&#160;ještě stane, pokud zůstanu, a&#160;to mě děsilo mnohem víc.</p>
			<p class="MLP_text ParaOverride-1">Dobalila jsem si batoh a&#160;zavřela skříň. Na moment jsem zaváhala, ale potom jsem se odhodlala rozsvítit lampu na psacím stole a&#160;napsat tátovi vzkaz. Jen stručný, protože už u&#160;druhé věty jsem na to přestala vidět.</p>
			<p class="MLP_text ParaOverride-1">Otevřela jsem okno a&#160;zadívala se dolů. Modlila jsem se, abych si dokázala nic nezlámat. Pod oknem stála dřevěná pergola. Slézt by tedy nemělo být tak těžké.</p>
			<p class="MLP_text ParaOverride-1">Za chvilku jsem opravdu stála dole a&#160;zírala do otevřeného okna. Zase jsem zaváhala. Odejít bylo tak strašně těžké…</p>
			<p class="MLP_text ParaOverride-1">Bylo mi jasné, že Tý momentálně hlídá v&#160;hale a&#160;Á nebo někdo další z&#160;agentury má na starosti kontrolu kamer rozmístěných kolem pozemku. Věděla jsem přesně, kde jsou, takže jsem taky věděla, kudy utéct. Začínalo sněžit, a&#160;to bylo jenom dobře.</p>
			<p class="MLP_text ParaOverride-1">Rozběhla jsem se a&#160;držela se v&#160;blízkosti zasněžených jabloní, protože zahradu osvětlovaly nové lampy, které sem kluci nechali postavit kvůli bezpečnosti. Dostala jsem se až k&#160;rozložitému kaštanu, co stál hned u&#160;zdi. Jeho spodní větve byly celkem nízko. Sundala jsem batoh, přehodila ho na druhou stranu a&#160;chytila jsem se větve. Snažila jsem se dostat nohy nahoru. Nakonec se mi podařilo zaháknout paty o&#160;horní okraj a&#160;vytáhnout se do sedu. I&#160;přes rukavice mi pěkně mrzly prsty a&#160;byla mi zima. Podívala jsem se dolů na svůj ve sněhu oválený ruksak a&#160;najednou mi do očí vyhrkly slzy. Jenže na tohle teď nebyl čas. Skočila jsem.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Vyjeli jsme si na projížďku&#160;– Stein a&#160;já. Pověsil se na mě hned po odjezdu od Kingových. Chvíli jsem ponuře uvažoval, že bych mu pomalu mohl přidávat peníze na benzin, když všude jezdí se mnou.</p>
			<p class="MLP_text ParaOverride-1">Zamířil jsem na západ. Věděl jsem, že dnes stejně neusnu, a&#160;projížděl jsem se rád. Přemýšlel jsem o&#160;Marii. Stěrače rozpatlávaly po předním skle chuchvalce sněhových vloček a&#160;já se bez ohledu na to, jak nečekaný směr dnes události nabraly, cítil klidný. Těžko říct, kde se to ve mně vzalo, ale byl jsem přesvědčený, že spolu to zvládneme. S&#160;ní věci dávaly smysl. Mariin pohled na svět mi pomáhal vidět víc. Obzvlášť jsem miloval to, jak se dívala na mě…</p>
			<p class="MLP_text ParaOverride-1">Letmo jsem pohlédl do zpětného zrcátka a&#160;zjistil, že něco není v&#160;pořádku. Steinovo auto se krokem sunulo ke krajnici. Měl jsem čím dál větší náskok. Chvíli jsem váhal a&#160;nakonec začal couvat.</p>
			<p class="MLP_text ParaOverride-1">„Stalo se něco?“ zeptal jsem se novináře brunátného vzteky, když jsem se v&#160;polobotkách probrodil sněhovou břečkou až k&#160;jeho autu. Byla mi strašná zima.</p>
			<p class="MLP_text ParaOverride-1">Nadechl se a&#160;nafoukl tváře. V&#160;tu chvíli jeho obličej zfialověl.</p>
			<p class="MLP_text ParaOverride-1">„Užjsteněkdypíchnulzasranýautovzimě?“ vyhrkl vztekle.</p>
			<p class="MLP_text ParaOverride-1">Tázavě jsem se na něj podíval a&#160;pokoušel se ten jeho výkřik přeložit.</p>
			<p class="MLP_text ParaOverride-1">„Píchnul jste? Ve sněhu?“ ujišťoval jsem se.</p>
			<p class="MLP_text ParaOverride-1">„Zasraně, jo!“ vyštěkl.</p>
			<p class="MLP_text ParaOverride-1">Potlačil jsem nutkání se rozesmát.</p>
			<p class="MLP_text ParaOverride-1">„Chcete někam hodit?“</p>
			<p class="MLP_text ParaOverride-1">Podezíravě přimhouřil oči. „Proč byste to dělal?“ zeptal se.</p>
			<p class="MLP_text ParaOverride-1">Pokrčil jsem rameny. „Hlavně se rozhodněte rychle, dělají se mi omrzliny.“</p>
			<p class="MLP_text ParaOverride-1">Beze slova vypnul motor, natáhl se na zadní sedadlo pro tašku a&#160;foťák a&#160;vystoupil. Mlčky jsme klouzali k&#160;mému autu.</p>
			<p class="MLP_text ParaOverride-1">„Kafe?“ nabídl jsem mu, když jsme už seděli ve vyhřáté kabině.</p>
			<p class="MLP_text ParaOverride-1">„Snažíte se mě sbalit, nebo co?“ zabručel.</p>
			<p class="MLP_text ParaOverride-1">Věnoval jsem mu varovný pohled a&#160;významně jsem se zadíval do ledové tmy za oknem. Pochopil to rychle.</p>
			<p class="MLP_text ParaOverride-1">„Jo, kafe bude fajn.“ Pak se ke mně natočil, v&#160;očích se mu zablesk­lo. Dřív, než stihl něco říct, zarazil jsem ho.</p>
			<p class="MLP_text ParaOverride-1">„Žádný rozhovor ani fotky.“</p>
			<p class="MLP_text ParaOverride-1">Cosi nespokojeně zabručel a&#160;zapnul si pás. Vyrazil jsem.</p>
			<p class="MLP_text ParaOverride-1">Bylo krátce po půlnoci, když jsme dorazili na okraj Lombardu a&#160;zastavili u&#160;motorestu.</p>
			<p class="MLP_text ParaOverride-1">Uvnitř bylo teplo a&#160;celkem útulno. I&#160;tady číhaly Vánoce v&#160;každém koutě a&#160;z&#160;jukeboxu vyhrávaly koledy. Posadili jsme se na bar.</p>
			<p class="MLP_text ParaOverride-1">„Kam máte namířeno?“ zeptal se Stein. Zapálil si cigaretu a&#160;spokojeně z&#160;ní potahoval.</p>
			<p class="MLP_text ParaOverride-1">„Žádný rozhovor,“ připomněl jsem mu s&#160;úsměvem. Přemýšlel jsem, jak se mi stalo, že jsem skončil zrovna tady a&#160;zrovna s&#160;ním. Musel jsem si přiznat, že jsem nejspíš prostě nechtěl být sám a&#160;muset přemýšlet. Potřeboval jsem dnešní noc nějak přežít, abych hned ráno mohl Marii přivézt snídani a&#160;nějak dokázat, aby se zase usmívala. A&#160;taky jsem nechtěl v&#160;náhlém hnutí mysli zamířit za Trish.</p>
			<p class="MLP_text ParaOverride-1">„Jen nezávazně konverzuju,“ ušklíbl se novinář.</p>
			<p class="MLP_text ParaOverride-1">Servírka před nás postavila dva poctivé hrnky kouřící kávy.</p>
			<p class="MLP_text ParaOverride-1">„Nechtělo se mi spát. Prostě jsem si jen vyrazil,“ řekl jsem nakonec.</p>
			<p class="MLP_text ParaOverride-1">Nedůvěřivě zastříhal obočím a&#160;vyslal ke stropu další obláček jedovatého dýmu. Pokrčil jsem rameny. <span class="MLP_znak_kurziva_11b">Věř si, čemu chceš</span>.</p>
			<p class="MLP_text ParaOverride-1">„Nenechala vás u&#160;sebe přespat?“ zazubil se. Nasadil ten svůj odporný výraz, který míval vždycky, když se hrabal ve špinavém prádle druhých.</p>
			<p class="MLP_text ParaOverride-1">„Opatrně, Steine…“</p>
			<p class="MLP_text ParaOverride-1">Pousmál se&#160;– byl splachovací.</p>
			<p class="MLP_text ParaOverride-1">„A&#160;co vy? Žádná rodina? Žádná vyhřátá postel?“ vrátil jsem mu všetečnou pozornost.</p>
			<p class="MLP_text ParaOverride-1">Šlehl po mně naštvaným pohledem a&#160;nechal to bez odpovědi. Další téma k&#160;hovoru jsme nenašli. Když se místností rozeznělo Merry Christmas, nezávisle na sobě jsme začali do rytmu klepat prsty do pultu.</p>
			<p class="MLP_text ParaOverride-1">Ve dvě ráno mi zazvonil telefon. Podle nápisu na displeji volal Bob. Rychle jsem to zvedl.</p>
			<p class="MLP_text ParaOverride-1">„Slyším.“ Oslovení jsem se raději vyhnul a&#160;před Steinem jsem nasadil neutrální výraz.</p>
			<p class="MLP_text ParaOverride-1">„Aarone,“ ozvalo se rozrušeně z&#160;druhé strany. „Omlouvám se, že volám tak pozdě…“</p>
			<p class="MLP_text ParaOverride-1">„To je v&#160;pořádku,“ uklidňoval jsem ho. „Stejně jsem nespal. Stalo se něco?“</p>
			<p class="MLP_text ParaOverride-1">Stein vypadal, že mi co nevidět přeleze na klín.</p>
			<p class="MLP_text ParaOverride-1">„Asi bys měl přijet. Zmizela.“</p>
			<p class="MLP_text ParaOverride-1">Zadržel jsem dech.</p>
			<p class="MLP_text ParaOverride-1">„Za chvíli jsem tam.“</p>
			<p class="MLP_text ParaOverride-1">Zavěsil jsem, popadl plášť položený na vedlejší stoličce a&#160;na stůl jsem položil pětidolarovku.</p>
			<p class="MLP_text ParaOverride-1">„No, Steine. Zdá se, že večírek končí. Už musím.“ Vstal jsem.</p>
			<p class="MLP_text ParaOverride-1">„A&#160;co já?“ zeptal se vyjeveně.</p>
			<p class="MLP_text ParaOverride-1">„Zkuste taxi,“ poradil jsem mu a&#160;svižně opustil motorest.</p>
			<p class="MLP_text ParaOverride-1">„Roberte?“ Jakmile to šlo, zavolal jsem Bobovi nazpět. „Máte představu, kam mohla jít?“</p>
			<p class="MLP_text ParaOverride-1">„Netuším,“ odpověděl nešťastně. „Napsala jen, že se za všechno omlouvá a&#160;že se ozve. Prý doufá, že se situace uklidní a&#160;my budeme v&#160;pořádku.“</p>
			<p class="MLP_text_-I- ParaOverride-1">V&#160;pořádku? Jak si do háje může myslet, že by takhle mohla být jediná věc v&#160;pořádku?</p>
			<p class="MLP_text ParaOverride-1">Plyn jsem sešlápl až k&#160;podlaze. Bál jsem se, že mrzne někde venku. Kam by mohla…</p>
			<p class="MLP_text ParaOverride-1">„Bobe! Možná mám tip… Muž, Hispánec, věk kolem třiceti, hodně vysoký a&#160;mohutný. Křestním jménem Teo. Nejspíš nebude mít čistý rejstřík. Vím jen, že mu patří nějaký noční bar.“</p>
			<p class="MLP_text ParaOverride-1">„Hned se na to podívám,“ odpověděl Bob a&#160;zavěsil.</p>
			<p class="MLP_text_-I- ParaOverride-1">Odešla…</p>
			<p class="MLP_text ParaOverride-1">Opustila mě? Vybavil jsem si naše poslední společné chvíle. Ten nejdřív prázdný a&#160;potom tak bolestný výraz v&#160;její tváři. A&#160;nezvyklou dravost, se kterou mě líbala. Musela už být rozhodnutá.</p>
			<p class="MLP_text ParaOverride-1">„Proč?!“ Vztekle jsem praštil rukou do volantu. Nedokázal jsem to pochopit. Nevěřil jsem, že by utíkala přede mnou, to by nedávalo žádný smysl. Zatnul jsem zuby. Nepřesvědčil jsem ji. Nikdy si nepřestala myslet, že její přítomnost všem kolem ubližuje.</p>
			<p class="MLP_text_-I- ParaOverride-1">Jak mi to jen mohla udělat?</p>
			<p class="MLP_text ParaOverride-1">Měl jsem na ni vztek. Jak si to představuje, dělat ze sebe mučednici? Nejvíc jsem se ale zlobil na sebe. V&#160;posledních týdnech mi bylo tak skvěle, že mi vůbec nedošlo, jak špatně nesla i&#160;sebemenší potíže s&#160;novináři a&#160;neshody s&#160;mou rodinou. Naivně jsem si myslel, že mé: „Všechno bude dobrý,“ bere vážně.</p>
			<p class="MLP_text ParaOverride-1">Přibrzdil jsem před bránou Robertova domu a&#160;netrpělivě zatroubil. Ve dveřích domu se objevil jeden z&#160;Mariiných osobních strážců. Pozdravil mě skrz zaťaté zuby. Chtěl jsem se ho zeptat, jak mu sakra mohla utéct, ale rychle jsem pochopil, že bych si tím jen koledoval o&#160;vyražené zuby. Třásl se hněvem.</p>
			<p class="MLP_text ParaOverride-1">„Pan King?“</p>
			<p class="MLP_text ParaOverride-1">„V&#160;obýváku,“ odpověděl stručně.</p>
			<p class="MLP_text ParaOverride-1">„… tak mi sežeň někoho ze South Side! Nikdo po tobě nechce, aby sis pamatoval každýho gaunera, Lorne!“ Boba jsem dřív slyšel, než viděl. Telefonoval a&#160;přecházel tam a&#160;zpátky po pokoji.</p>
			<p class="MLP_text ParaOverride-1">„Vím, že jsou tři ráno! Kdyby to nespěchalo, tak nevolám!“</p>
			<p class="MLP_text ParaOverride-1">Odmlčel se. Když si mě všiml, kývl na pozdrav.</p>
			<p class="MLP_text ParaOverride-1">„Ahoj. Tady Robert King. S&#160;kým mluvím? Anderson? Zdravím. Někoho hledám. Majitel nočního baru, obrovskej Hispánec, jeho křestní jméno je…“ Zarazil se uprostřed věty. „Vážně?“ Skočil ke konferenčnímu stolku a&#160;popadl propisku. Na okraj novin načmáral pár slov.</p>
			<p class="MLP_text ParaOverride-1">„Ne, nic neprovedl. Tedy alespoň nic, o&#160;čem bych věděl. Jen se ho potřebuju na něco zeptat… Jo. A&#160;díky, poručíku.“</p>
			<p class="MLP_text ParaOverride-1">„Je to jižně od Darrow. Bar Two Tango. Ten chlápek se jmenuje Teo Flores,“ sdělil mi spěšně a&#160;zamířil ke dveřím.</p>
			<p class="MLP_text ParaOverride-1">„Bobe?“ zavolal jsem na něj.</p>
			<p class="MLP_text ParaOverride-1">Netrpělivě se ohlédl.</p>
			<p class="MLP_text ParaOverride-1">„Raději bych tam jel sám.“</p>
			<p class="MLP_text ParaOverride-1">Podíval se na mě, jako bych spadl z&#160;Marsu. Mlčky jsem mu pohled oplácel. Tohle nešlo vysvětlit slovy. Chápal jsem, že by ji taky rád ohnul přes koleno, a&#160;měl by na to plné právo. Ale já za ní prostě musel jet sám. Mluvit s&#160;ní. Říct jí všechno, co jsem ještě nestihl.</p>
			<p class="MLP_text ParaOverride-1">„Víš, co po mně chceš?“</p>
			<p class="MLP_text ParaOverride-1">„Přivedu ji. Slibuju.“</p>
			<p class="MLP_text ParaOverride-1">Svěsil ramena a&#160;rezignovaně si povzdechl.</p>
			<p class="MLP_text ParaOverride-1">„Je tvrdohlavá,“ upozornil mě. „Jak to chceš udělat?“</p>
			<p class="MLP_text ParaOverride-1">Neřekl jsem mu to. Možná by ho to šokovalo. „Mám takový nápad.“</p>
			<p class="MLP_text ParaOverride-1">Chvíli mě rentgenoval očima, ale nakonec se mi zřejmě rozhodl věřit. Podal mi noviny s&#160;načmáranou adresou.</p>
			<p class="MLP_text ParaOverride-1">„Ten chlap může bejt drsnej…“</p>
			<p class="MLP_text ParaOverride-1">„Já jsem taky,“ odpověděl jsem.</p>
		</div>
</body>
</html>