<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>kukacka-42</title>
		<link href="../Styles/idGeneratedStyles.css" rel="stylesheet" type="text/css"/>
	</head>
<body id="kukacka-42" xml:lang="cs-CZ">
		<div class="_idGenObjectStyleOverride-1">
			<p id="_idParaDest-39" class="MLP_uroven2_kapitola ParaOverride-1">Epilog</p>
			<p class="MLP_text_uprostred_-I- ParaOverride-1">O&#160;čtyři roky později</p>
			<p class="MLP_text_bez1radku_-12-0- ParaOverride-1">„… určitě se ti tam bude líbit. Zasloužíš si pořádnou dovolenou. Maturita. Přijetí na vysokou. Jsi moje šikovná, krásná, chytrá…“ Aaron se mě snažil rozptýlit. Jen co jsem po pár hodinách neklidného spánku otevřela oči, byl připravený nám oběma zpříjemnit ráno.</p>
			<p class="MLP_text ParaOverride-1">Nastal den D. Bob odjel do Dwightu pro mámu. Stále měl dost přátel na vysokých místech, takže se mu s&#160;Johnovou pomocí podařilo zajistit, aby ji pustili o&#160;den dřív, než novináři čekají.</p>
			<p class="MLP_text ParaOverride-1">Bylo časné ráno. Sluneční světlo k&#160;nám touto dobou ještě neproniklo. Do Morrisu jsme dorazili už včera, abychom mohli být součástí uvítacího výboru, až máma vstoupí do dveří.</p>
			<p class="MLP_text ParaOverride-1">„Kolik je hodin?“ zeptala jsem se.</p>
			<p class="MLP_text ParaOverride-1">„Když se kouknu, budu tě muset pustit,“ zabručel Aaron nespokojeně.</p>
			<p class="MLP_text ParaOverride-1">„Víš to určitě? Nezvládl bys to nějak? Třeba…“ Pokusila jsem se přetočit na bok.</p>
			<p class="MLP_text ParaOverride-1">„Jestli se takhle pohneš ještě jednou, tak se s&#160;Carolyn uvidíš mnohem později, než jsi měla v&#160;plánu,“ vyhrožoval. Poznala jsem tu změnu v&#160;jeho hlase. Jako vždycky mě to okamžitě vzrušilo.</p>
			<p class="MLP_text ParaOverride-1">„Chtěla jsem ti jenom pomoct,“ špitla jsem.</p>
			<p class="MLP_text ParaOverride-1">„Ležím na tobě,“ upozornil mě lehce netrpělivě. Jako bych to mohla přehlédnout.</p>
			<p class="MLP_text ParaOverride-1">Podívala jsem se do těch zelených očí a&#160;pracně jsem se rukama, zatím uvězněnýma jeho tělem a&#160;tenkou dekou, propracovala nahoru k&#160;jeho vlasům. Znovu jsem se pohnula. Tentokrát velmi promyšleně.</p>
			<p class="MLP_text ParaOverride-1">Strnul a&#160;pomalu vydechl.</p>
			<p class="MLP_text ParaOverride-1">„Paní Collinsová…“</p>
			<p class="MLP_text ParaOverride-1">„Hm?“ Byli jsme u&#160;sebe tak těsně, že jsem cítila jeho srdce.</p>
			<p class="MLP_text ParaOverride-1">„Vy si koledujete.“</p>
			<p class="MLP_text ParaOverride-1">Pousmála jsem se a&#160;sklouzla pohledem k&#160;jeho pootevřeným rtům.</p>
			<p class="MLP_text ParaOverride-1">„To doufám.“</p>
			<p class="MLP_text ParaOverride-1">V&#160;podstatě mě zalehl. Na moment jsem zpanikařila. Ne, nemůže se nic stát… Ještě malou chvíli mi hlavou běžely útržky myšlenek. O&#160;mámě. O&#160;polopracovní cestě do Emirátů. Prý druhé líbánky… Páni, jako by ty první už skončily. A&#160;mé malé velké překvapení. Nebo velké malé?</p>
			<p class="MLP_text ParaOverride-1">Líbal mě na krku a&#160;hladil ve vlasech. Pak se opřel o&#160;lokty a&#160;rozzá­řeně si mě prohlížel.</p>
			<p class="MLP_text ParaOverride-1">„Jsi šťastná?“</p>
			<p class="MLP_text ParaOverride-1">„Je to skoro k&#160;nepřežití,“ zasmála jsem se. Bylo mi nepopsatelně.</p>
			<p class="MLP_text ParaOverride-1">„Asi na tebe musím být drsnější. Moc rozmazlování škodí.“ Sklonil se a&#160;kousl mě do brady.</p>
			<p class="MLP_text ParaOverride-1">Trhaně jsem se nadechla. Na dalších několik minut jsem zase ztratila nit.</p>
			<p class="MLP_text ParaOverride-1">„Ty Emiráty… na jak dlouho to vidíš?“ vzpomněla jsem si najednou.</p>
			<p class="MLP_text ParaOverride-1">Otevřel oči a&#160;několikrát zamrkal, jak se snažil zorientovat.</p>
			<p class="MLP_text ParaOverride-1">„Dva měsíce?“ prohlásil zmateně a&#160;znovu se sklonil. Nedokázala jsem se na něj soustředit.</p>
			<p class="MLP_text ParaOverride-1">„Kolik je hodin?“ zeptala jsem se.</p>
			<p class="MLP_text ParaOverride-1">Zaúpěl. Odkulil se na bok a&#160;předloktím si zakryl oči. Prudce od­dechoval.</p>
			<p class="MLP_text ParaOverride-1">Málem jsem to nevydržela a&#160;řekla to rovnou. Už týden jsem přemýšlela, jak to nejlépe podat, ale nic jsem nevymyslela. Jemně jsem se dotkla jeho ramene a&#160;pak velmi pomalu přejížděla ke krku a&#160;odtud dolů po nahé hrudi.</p>
			<p class="MLP_text ParaOverride-1">„Potřebuju vědět, jestli máme dost času, než přijedou,“ vysvětlovala jsem.</p>
			<p class="MLP_text ParaOverride-1">„Hm.“ Znělo to trochu rozladěně.</p>
			<p class="MLP_text ParaOverride-1">„Já totiž chci, abys byl úplně první, komu to řeknu.“</p>
			<p class="MLP_text ParaOverride-1">Zřejmě jsem konečně získala jeho pozornost. Podíval se na mě.</p>
			<p class="MLP_text ParaOverride-1">„Vážný rozhovor?“ zeptal se. Nedokázala jsem potlačit úsměv, když se v&#160;jeho hlase ozval náznak paniky.</p>
			<p class="MLP_text ParaOverride-1">Přikývla jsem a&#160;položila mu ruku přesně na srdce. Nervozitou se mi lehce třásla.</p>
			<p class="MLP_text ParaOverride-1">„Raději bych tu dovolenou zkrátila na měsíc, kdyby ti to nevadilo.“</p>
			<p class="MLP_text ParaOverride-1">Zatvářil se zklamaně. „Dobře. Jestli chceš…“</p>
			<p class="MLP_text ParaOverride-1">Lehla jsem si na jeho rameno a&#160;pak jsem ho políbila na ještě neoholenou tvář.</p>
			<p class="MLP_text ParaOverride-1">„Čekám miminko.“</p>
			<p class="MLP_text ParaOverride-1">Okamžitě strnul. Zatajila jsem dech. Umírala jsem touhou vidět mu teď do obličeje, ale rozhodla jsem se to vydržet. Měla jsem pocit, že mu musím dát pár vteřin soukromí.</p>
			<p class="MLP_text ParaOverride-1">„Budu muset na nějaký ty kontroly. A&#160;v&#160;Emirátech je hrozný horko, takže…“ Snažila jsem se mluvit, abych zaplnila to náhlé ticho.</p>
			<p class="MLP_text ParaOverride-1">Prudce se posadil a&#160;sbalil mě do náruče. Sevřel mě tak pevně, že jsem se nemohla ani pohnout.</p>
			<p class="MLP_text ParaOverride-1">„Prosím tě, neptej se mě, jestli to vím určitě, jo?“ poprosila jsem ho šeptem. „Je to stoprocentní.“</p>
			<p class="MLP_text ParaOverride-1">Cítila jsem jeho dech ve vlasech. Byl přerývaný a&#160;prudký. Následoval dotek rtů. A&#160;potom další. Konečně jsem sebrala odvahu a&#160;podívala se na něj. Byl v&#160;naprostém šoku.</p>
			<p class="MLP_text ParaOverride-1">„Máš… radost?“ Už jsem začínala být nesvá, i&#160;když jsem věděla, že má děti rád. Kdykoli přijela Trish, automaticky se proměnil v&#160;psa, koně, klauna nebo cokoli, co si jejich malý Johny poručil.</p>
			<p class="MLP_text ParaOverride-1">„Lásko…,“ vydechl Aaron konečně. Napjatě jsem čekala, ale on se jen několikrát nadechl a&#160;znovu zopakoval: „Lásko!“</p>
			<p class="MLP_text ParaOverride-1">Jeho obličej se jako mávnutím kouzelného proutku rozzářil. Začal se smát. Nebo to byl spíš vítězný pokřik? Líbal mě a&#160;potom se zase smál.</p>
			<p class="MLP_text ParaOverride-1">„Trochu to s&#160;tebou mává,“ upozornila jsem ho s&#160;úsměvem.</p>
			<p class="MLP_text ParaOverride-1">Přitiskl mi ruku na úplně ploché břicho. Najednou byl klidný, dokonce snad užaslý. Až se mi z&#160;toho stáhl krk.</p>
			<p class="MLP_text ParaOverride-1">„Miluju tě,“ řekl a&#160;zvedl ke mně oči. Zelené, žhavé, uhrančivé.</p>
			<p class="MLP_text ParaOverride-1">Rozpačitě jsem se usmála.</p>
			<p class="MLP_text ParaOverride-1">Natáhl se přese mě na noční stolek pro hodinky. Když zkontroloval čas, věnoval mi velmi nebezpečný a&#160;hladový pohled. Pomalu, jako bych se mohla potlouct, mě sundal ze svého klína a&#160;položil na polštář. Znovu mě pohladil po břiše. Všechno se ve mně krásně sevřelo.</p>
			<p class="MLP_text ParaOverride-1">Lehl si ke mně, ruce opřené o&#160;lokty. Posunula jsem se kousek do strany. Pod dekou a&#160;přikrytá jeho tělem… jako bych se zase ocitla ve spacáku pod skalním převisem.</p>
</div>
</body>
</html>