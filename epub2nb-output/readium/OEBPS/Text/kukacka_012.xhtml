<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>kukacka-10</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="kukacka-10" xml:lang="cs-CZ">
		<div class="_idGenObjectStyleOverride-1">
			<p id="_idParaDest-7" class="MLP_uroven2_kapitola ParaOverride-1">Miláček médií</p>
			<p class="MLP_text_bez1radku ParaOverride-1">Setkání s&#160;novináři se nakonec odehrálo ve vstupní hale sanatoria. Pro doktora Bradleyho to znamenalo reklamu a&#160;pro Helen možnost nemuset, cituji, „tu dotěrnou novinářskou pakáž“ zvát do vlastního domu.</p>
			<p class="MLP_text ParaOverride-1">„Odpovídej co nejstručněji. Pameliny lékařské záznamy znáš, ale nemusíš zabíhat do detailů. To od tebe ani nikdo nečeká. Buď optimistická a&#160;sebevědomá. Pokud tě něco zaskočí, řekneš: ‚To je zajímavá otázka.‘ A&#160;já zasáhnu. Bude to krátké. Vědí, že je nesnáším. Víc jak deset minut jim nedám. Hlavně nezmatkuj!“ dodala přísně.</p>
			<p class="MLP_text ParaOverride-1">Měla jsem sbaleno. Hned po tiskovce jsme se chystaly konečně opustit laskavou péči doktora Bradleyho a&#160;jeho personálu. Dnes mě Helen navlékla do kalhotového kostýmu. Na zakrytí kachního chmýří na hlavě použila extravagantní klobouk od Chanela. Byl překrásný. Vpředu mi přes část obličeje přesahovala krajková síťovina. Asi poprvé od operace jsem nedokázala odtrhnout oči od zrcadla.</p>
			<p class="MLP_text ParaOverride-1">Posledních pár minut už jsem jen stála uprostřed pokoje. V&#160;ruce jsem žmoulala miniaturní kabelku a&#160;snažila se zabránit propukající panice. Měla jsem pocit, že se stane něco strašného. Sednu si před všechny ty profesionální čmuchaly a&#160;někdo prohlásí, že jsem podvodnice. A&#160;zítra se budu venčit na stejném dvorečku jako máma.</p>
			<p class="MLP_text ParaOverride-1">„Tak… pojďme,“ vybídla mě Helen a&#160;otevřela dveře. Neměla jsem tušení, jestli je to jen nějaký druh přetvářky, ale připadala mi velmi dobře naladěná.</p>
			<p class="MLP_text ParaOverride-1">„Netvař se tak kysele,“ sykla na mě těsně před příchodem do haly.</p>
			<p class="MLP_text ParaOverride-1">Poslušně jsem zvedla koutky úst.</p>
			<p class="MLP_text ParaOverride-1">Hala se proměnila v&#160;provizorní konferenční sál. Křesla zmizela, palmy se přesunuly ke stěnám. Přímo před námi stál stůl, na něm mikrofony a&#160;sklenice s&#160;vodou. Zbytek haly byl ode zdi ke zdi plný židlí a&#160;všechny byly obsazené. Náš příchod vyvolal oslepující bouři blesků z&#160;foťáků. Pár vteřin jsem viděla jen bílá kola. Ke svému místu za stolem jsem doklopýtala prakticky poslepu.</p>
			<p class="MLP_text ParaOverride-1">„Dámy a&#160;pánové! Děkujeme za váš zájem. Moje dcera i&#160;já jsme velmi rády, že s&#160;námi chcete sdílet tuto radostnou událost. Po mnoha těžkých měsících se Pamela konečně úplně zotavila a&#160;vrací se domů, ale také ke svým pracovním a&#160;společenským povinnostem. Pamelin zdravotní stav bezpochyby příznivě ovlivnila skutečnost, že se o&#160;její blaho velmi starostlivě zajímal člověk, který pro ni navzdory všem dřívějším nedorozuměním nepřestal být důležitý. Pan Aaron Collins mou dceru doprovodí i&#160;na chystané slavnosti, o&#160;které jste byli informováni. Teď vám dám prostor na několik dotazů. Předem upozorňuji, že nebudeme odpovídat na žádné otázky týkající se naší společnosti.“</p>
			<p class="MLP_text ParaOverride-1">Helen domluvila, sedla si a&#160;novináři se proměnili v&#160;dav uštěkaných neposlušných dětí. Jeden přes druhého vykřikovali své otázky. Zároveň se zvedl les rukou. Blesky nás oslepovaly ze všech stran.</p>
			<p class="MLP_text ParaOverride-1">„Tak třeba slečna Maloneová, Chicago Tribune.“ Helen ukázala na zrzku v&#160;první řadě. Ostatní nespokojeně zahučeli, ale ztišili se.</p>
			<p class="MLP_text ParaOverride-1">„Blahopřeji k&#160;vašemu uzdravení, slečno Kingová. Vypadáte dobře,“ začala novinářka.</p>
			<p class="MLP_text ParaOverride-1">Znělo to celkem upřímně. Usmála jsem se a&#160;poděkovala.</p>
			<p class="MLP_text ParaOverride-1">„Po náročné operaci mozku u&#160;vás údajně došlo k&#160;částečné amnézii a&#160;objevily se i&#160;určité změny chování. Můžete to upřesnit?“</p>
			<p class="MLP_text ParaOverride-1">V&#160;první moment jsem měla pocit, jako by se mi uvnitř těla promíchaly orgány. Nedokázala jsem se pořádně nadechnout.</p>
			<p class="MLP_text ParaOverride-1">„Četla jste zprávu o&#160;mém zdravotním stavu?“ zeptala jsem se opatrně. Musela jsem se napít.</p>
			<p class="MLP_text ParaOverride-1">„Jistě. Ale není příliš podrobná,“ opáčila novinářka.</p>
			<p class="MLP_text ParaOverride-1">„Věci, které jsem zapomněla, se mi prý postupně zase vybaví,“ odpověděla jsem, když se mi konečně povedlo dostat úzkost pod kontrolu.</p>
			<p class="MLP_text ParaOverride-1">„Jak rozsáhlé výpadky to jsou?“ trvala na svém zrzka. Začínala mi lézt na nervy.</p>
			<p class="MLP_text ParaOverride-1">„Nic zásadního,“ vstoupila do toho Helen. „Pamela přišla o&#160;část krátkodobých vzpomínek. Tedy pouze o&#160;události, které se staly těsně před operací.“</p>
			<p class="MLP_text ParaOverride-1">Žurnalistka přikývla, ale ještě se neposadila. Znovu se obrátila na mě.</p>
			<p class="MLP_text ParaOverride-1">„A&#160;co ty změny chování. Můžete je přiblížit?“</p>
			<p class="MLP_text ParaOverride-1">„Občas mám neodolatelnou chuť házet věci na dotěrný novináře,“ opáčila jsem nakvašeně.</p>
			<p class="MLP_text ParaOverride-1">Všimla jsem si, že Helen náhle ztuhla, ale vzápětí se ozval sborový smích. Jen zrzka se nespokojeně ušklíbla.</p>
			<p class="MLP_text ParaOverride-1">„Další dotaz,“ reagovala Helen, a&#160;tak se první mučitelka poslušně poroučela do židle. Měla jsem chuť na ni vítězoslavně vypláznout jazyk.</p>
			<p class="MLP_text ParaOverride-1">„Mark Greenhouse, Glamour Magazine.“</p>
			<p class="MLP_text ParaOverride-1">Někde uprostřed haly se postavil fešák v&#160;drahém obleku, kterému Helen dala slovo. Opakoval se podobný scénář. Gratulace a&#160;mé poděkování.</p>
			<p class="MLP_text ParaOverride-1">„Jak to vypadá s&#160;vaší svatbou, slečno Kingová? Objevily se zprávy, že se nakonec přece jen uskuteční. Chystáte se posunout termín?“</p>
			<p class="MLP_text ParaOverride-1">„Ne. O&#160;tom jsme nemluvili,“ odpověděla jsem podle pravdy. „Pan Collins a&#160;já…“ Zasekla jsem se. Neměla jsem ani páru, jak na tom vlastně jsme. Rozhodně mě zatím neposlal k&#160;šípku, ale k&#160;obnovení zasnoubení nic neříkal.</p>
			<p class="MLP_text ParaOverride-1">„Pan Collins a&#160;Pamela spolu vycházejí lépe než kdykoli předtím,“ chopila se slova Helen. „Mám naději, Marku, že vám brzy poskytneme bližší informace o&#160;tom, který módní návrhář bude mít tu čest ušít pro mou dceru svatební šaty.“</p>
			<p class="MLP_text ParaOverride-1">Pan Greenhouse se spokojeně usmál a&#160;posadil se.</p>
			<p class="MLP_text ParaOverride-1">„Poslední otázka?“ oslovila madam Kingová novináře.</p>
			<p class="MLP_text ParaOverride-1">„Denis Stein!“ ozvalo se náhle. Podsaditý malý muž v&#160;umolousaném baloňáku by perfektně zapadl mezi obyvatele Teovy čtvrti. V&#160;ruce držel draze vypadající foťák a&#160;jeho výraz se mi ani trochu nelíbil. „Stranger.“</p>
			<p class="MLP_text ParaOverride-1">Helen mu beze slova pokynula rukou. Mračila se. Netušila jsem, jestli jí vadilo, jakým způsobem se ten chlápek přihlásil o&#160;slovo, nebo jestli ho prostě neměla ráda.</p>
			<p class="MLP_text ParaOverride-1">„Slečno Kingová, jak váš vztah s&#160;panem Collinsem ovlivnily jeho avantýry v&#160;době vaší nemoci?“</p>
			<p class="MLP_text ParaOverride-1">„Avantýry?“ vyhrkla jsem.</p>
			<p class="MLP_text ParaOverride-1">Déšť blesků najednou nabral na intenzitě. Nejspíš jsem musela vypadat přesně tak vykuleně, jak jsem se cítila.</p>
			<p class="MLP_text ParaOverride-1">„Nebo jste ještě neměla čas pročíst si noviny? Lindsey Ackermanová, Amanda Hiltonová a&#160;teď naposledy Kim Wakefieldová. Stihl toho poměrně dost.“</p>
			<p class="MLP_text ParaOverride-1">Šklebil se na mě a&#160;vyloženě se vyžíval v&#160;tom, co jeho otázka způsobila. Kromě cvakání fotoaparátů v&#160;místnosti vládlo naprosté ticho. Všichni čekali, co odpovím. Zaskočilo mě to. Že by další tvář Aarona Collinse? Cítila jsem, jak ve mně narůstá vztek. Těch překvapení už začínalo být trochu moc. Bez ohledu na to, že pokud někoho podváděl, byla to Pamela, a&#160;ne já, dotklo se mě to. Udělal ze mě pitomce.</p>
			<p class="MLP_text ParaOverride-1">Denis Stein si začal razit cestu k&#160;našemu stolu, a&#160;dřív než stihl Gordon, který se celou dobu nudil za jednou z&#160;palem, zareagovat, novinář přede mě hodil pár fotek. Byl na nich Aaron Collins zachycený během nějakých společenských událostí. Všude měl svůj typický chladný poloúsměv. A&#160;na každém záběru s&#160;ním byla jiná dívka. Na rozdíl od něj všechny zářily jako žárovky.</p>
			<p class="MLP_text ParaOverride-1">„Tyhle fotky nic nedokazují,“ opáčila jsem. Gordon ho mezitím odtáhl až k&#160;první řadě židlí.</p>
			<p class="MLP_text ParaOverride-1">„Mám i&#160;mnohem průkaznější,“ zazubil se Stein.</p>
			<p class="MLP_text ParaOverride-1">Znovu jsem sklopila oči k&#160;fotkám. I&#160;když byl Aaron úplně cizí člověk, rozhodilo mě to. Tohohle chlapa si mám brát?</p>
			<p class="MLP_text ParaOverride-1">„Vplížil jste se mu do ložnice?“ zeptala jsem se a&#160;zabodla zamračený pohled do jeho pichlavých očí.</p>
			<p class="MLP_text ParaOverride-1">Uchechtl se. Helen mi stiskla zápěstí. Asi chtěla zasáhnout.</p>
			<p class="MLP_text ParaOverride-1">„Některý ty věci ani nedělali v&#160;ložnici,“ nenechal se rozhodit ten skrček. „Nebylo těžké získat pár pěkných záběrů. Co si o&#160;tom tedy myslíte, slečno Kingová?“</p>
			<p class="MLP_text ParaOverride-1">„To je zajímavá…,“ začala jsem, ale ta věta se ve mně nějak vzpříčila. Stejně jako představa, jak si půlka Ameriky bude soucitně povídat o&#160;tý ubohý Collinsový-Kingový, co jí manžel začal zahýbat ještě před svatbou.</p>
			<p class="MLP_text ParaOverride-1">„Víte, co si o&#160;tom myslím, pane Steine?“</p>
			<p class="MLP_text ParaOverride-1">Natěšeně zvedl obočí.</p>
			<p class="MLP_text ParaOverride-1">A&#160;já prostředníček pravé ruky.</p>
			<p class="MLP_text_bez1radku_-12-0- ParaOverride-1">„Ty ses musela úplně zbláznit!“ Helen na mě začala ječet hned, jak jsme nastoupily do černé limuzíny. Gordon nás protlačil skrz řičící novináře vteřinu po tom, co si všichni vyfotili můj zdvižený prostředníček.</p>
			<p class="MLP_text ParaOverride-1">„Je to hajzl!“ odsekla jsem. A&#160;myslela jsem tím oba: Collinse i&#160;Steina.</p>
			<p class="MLP_text ParaOverride-1">„To je většina chlapů! No a&#160;co? Ten hajzl ti zajistí bezstarostný život!“</p>
			<p class="MLP_text ParaOverride-1">Málem jsem si prokousla ret, abych na ni nevřískla, že mu na jeho peníze kašlu. Nebyla by to pravda, ale já měla vztek. Potřebovala jsem něco rozbít nebo někoho nakopat.</p>
			<p class="MLP_text ParaOverride-1">„Ty jsi to věděla!“ vmetla jsem jí do obličeje. „Proč mi kurva neřekneš ty podstatný věci včas? Vypadala jsem tam jako kráva!“</p>
			<p class="MLP_text ParaOverride-1">„Nebuď vulgární!“ napomenula mě přísně. „To nesnáším!“</p>
			<p class="MLP_text ParaOverride-1">Zavrčela jsem a&#160;upřela pohled z&#160;okna. Pár minut jsme mlčely.</p>
			<p class="MLP_text ParaOverride-1">„Je ještě něco, co jsi mi <span class="MLP_znak_kurziva_11b">zapomněla</span> říct?“ oslovila jsem Helen po nějaké době sarkasticky.</p>
			<p class="MLP_text ParaOverride-1">„Víš přesně tolik, kolik potřebuješ,“ odpověděla uraženě.</p>
			<p class="MLP_text ParaOverride-1">„Kecy!“ Můj hlas zase nabíral na síle. „Kdybys mi to řekla, mohla jsem bejt připravená!“</p>
			<p class="MLP_text ParaOverride-1">Mlčela.</p>
			<p class="MLP_text_-I- ParaOverride-1">A&#160;mám pravdu! Mám!</p>
			<p class="MLP_text ParaOverride-1">„Není jisté, jestli Collins s&#160;některou z&#160;těch žen něco měl,“ promluvila už o&#160;poznání klidněji. „Fotky, o&#160;kterých Stein mluvil, vůbec nemusejí existovat. Ten chlap se živí jako bulvární novinář, lež je jeho každodenním chlebem.“</p>
			<p class="MLP_text ParaOverride-1">„Ale lidi mu to uvěří!“ reagovala jsem stále ještě podrážděně. „Kromě toho&#160;– nechápu, proč se zlobíš. Pamela každýho urážela. Já jen udělala totéž.“</p>
			<p class="MLP_text ParaOverride-1">„Pamela by nikdy na nikoho neudělala ptáka!“ ohradila se Helen.</p>
			<p class="MLP_text ParaOverride-1">Pokrčila jsem rameny. Mně to pro takovýho blba přišlo tak akorát.</p>
			<p class="MLP_text ParaOverride-1">„Zítra večer se koná banket. A&#160;ty budeš dokonalým vzorem dobrého vychování! Anděl v&#160;lidském těle. Rozumíš?!“</p>
			<p class="MLP_text ParaOverride-1">Mlčky jsem jí oplácela zuřivý pohled. Na pár vteřin se mi zvláštně sevřelo srdce. Tohle bylo skoro jako… rodinná hádka. Ona se mnou mluvila jako matka. Sice příšerná, ale matka.</p>
			<p class="MLP_text ParaOverride-1">Helen několikrát zamrkala a&#160;pak se odvrátila. Asi ten pocit sdílela se mnou.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">„Vážně to chcete?“ zeptal se Steven Goldberg, když mi přes stůl přisunul papíry a&#160;pero. „Výroba stagnuje už celý roky. A&#160;to, co leží neprodaný ve skladech, začíná korodovat.“</p>
			<p class="MLP_text ParaOverride-1">Oplatil jsem mu úsměv a&#160;podepsal se hned vedle něj. Šlo to dobře. Jeho železárny se topily v&#160;dluzích. Když podepisoval smlouvu o&#160;prodeji, usmíval se. Bylo to pro něj vysvobození. Rozhodně nepřijde zkrátka.</p>
			<p class="MLP_text ParaOverride-1">„Nebojte se, Stevene. Přinejhorším to nechám odvézt do sběru.“</p>
			<p class="MLP_text ParaOverride-1">Zasmál se a&#160;nabídl mi sklenici whisky. Odmítl jsem. Ještě dnes jsem chtěl připravit podklady pro právníky. Železárna se pěkně rozkouskuje a&#160;prodá na náhradní díly. Už jsem měl kupce na výrobní linku a&#160;taky na exkluzivní smlouvy se společností, která těžila rudu. Do měsíce budou Goldbergovy železárny minulostí a&#160;aktiva Collins Industries stoupnou o&#160;sto milionů.</p>
			<p class="MLP_text ParaOverride-1">Potřásli jsme si rukama a&#160;pak jsem i&#160;s&#160;Georgem vyrazil do kanceláře. Stmívalo se. Nečekaně jsem si vzpomněl na Pamelu Kingovou. Připadalo mi to jako naprostá záhada. Smála se. Dvakrát. A&#160;nebylo to na můj účet. Mimoděk jsem nevěřícně zavrtěl hlavou. Za celou tu dobu, co jsme byli spolu, ani jediný náznak její bývalé povahy. Snad jen ta výměna názorů s&#160;matkou. Ale to, že se ohradila, bylo přece úplně logické.</p>
			<p class="MLP_text ParaOverride-1">Vytáhl jsem mobil a&#160;vytočil číslo své kanceláře.</p>
			<p class="MLP_text ParaOverride-1">„Cindy? To jsem já. Domluvte mi, prosím, schůzku s&#160;doktorem Alexandrem Dreyfusem. Je to psychiatr. Najdete ho v&#160;mém soukromém seznamu.“</p>
			<p class="MLP_text ParaOverride-1">Poplašeně se zeptala, jestli mám nějaké problémy. Byla roztomilá.</p>
			<p class="MLP_text ParaOverride-1">„Ne, Cindy. Je to kamarád ze studií. Rád bych se s&#160;ním sešel ještě tento týden. Klidně hned zítra, pokud to půjde. A&#160;za chvíli dorazím, jsme kousek.“ Slíbila, že schůzku zařídí okamžitě.</p>
			<p class="MLP_text ParaOverride-1">Když jsem zkontroloval hodinky, bylo skoro sedm. Měl jsem ji spíš poslat domů. Do práce přicházela dřív než já a&#160;nikdy neodešla, dokud se neujistila, že už ji nebudu potřebovat. Bez ohledu na délku pracovní doby. Občas jsem si připadal jako otrokář.</p>
			<p class="MLP_text ParaOverride-1">Auto zajelo do garáží.</p>
			<p class="MLP_text ParaOverride-1">„Zdržím se asi hodinu, Georgi. Klidně si dojděte někam na večeři. Slibuju, že se bez vás nehnu ani na krok,“ oslovil jsem bodyguarda. Svou práci bral smrtelně vážně. Kdysi dělal v&#160;Clintonově ochrance, a&#160;možná proto měl občas sklony přehánět.</p>
			<p class="MLP_text ParaOverride-1">Výtah zastavil v&#160;osmadvacátém patře. Prošel jsem chodbou a&#160;minul dveře ekonomického oddělení. Už se tam nesvítilo.</p>
			<p class="MLP_text ParaOverride-1">„Dobrý večer,“ pozdravil jsem Cindy, jakmile jsem vstoupil do jejího království. Usmála se.</p>
			<p class="MLP_text ParaOverride-1">„Dobrý večer, pane. Doktora Dreyfuse jsem už nezastihla, ale nechala jsem mu vzkaz. Zítra to zkusím znovu. A&#160;pane… tohle před chvílí přivezl kurýr. Ta obálka má hlavičku magazínu Stranger.“</p>
			<p class="MLP_text ParaOverride-1">Odešel jsem k&#160;sobě. Zásilku jsem položil na stůl a&#160;vytáhl z&#160;lednice pivo. Měl jsem chuť si pískat. Dnešní den mi skvěle vyšel. Možná by to chtělo ještě hodinu na golfovém trenažéru. Jo, to udělám.</p>
			<p class="MLP_text ParaOverride-1">Sedl jsem si a&#160;vzal do ruky obálku. Ať už v&#160;ní bylo cokoliv, chtěl jsem to překvapení mít za sebou. Že by se Stein chlubil dnešním úlovkem? Občas to dělával. Posílal mi fotky, abych věděl, že je prakticky všude, kam se pohnu. Ze začátku mi to pilo krev, teď už jsem na to kašlal. Nikdy na mě nic nevyšťoural, neměl co.</p>
			<p class="MLP_text_-0-12- ParaOverride-1">Uvnitř jsem našel několik fotek. Všechny zachycovaly Pamelu Kingovou. Nechápal jsem, o&#160;co jde, dokud mi do oka nepadl jeden zvláštní obrázek. Detail ruky se vztyčeným prostředníčkem. K&#160;fotkám byl přiložen krátký dopis.</p>
			<p class="MLP_dopis_bez1radku_-I- ParaOverride-1">Velice rád zprostředkovávám komunikaci mezi snoubenci. Tento výmluvný vzkaz Vám posílá Vaše nastávající. Zřejmě to bude reakce na informaci o&#160;Vašich stycích s&#160;několika slečnami, které jistě nemusím jmenovat. Spolupráci s&#160;Vámi si užívám. Zítřejší výtisk dostanete zdarma jako poděkování.</p>
			<p class="MLP_dopis_podpis_-I- ParaOverride-3">S&#160;úctou<br/>D. Stein</p>
			<p class="MLP_text ParaOverride-1">Nevěřícně jsem zíral na fotku ruky. Hned vedle vztyčeného prostředníčku zářil zásnubní prsten s&#160;diamantem. Ode mě.</p>
			<p class="MLP_text ParaOverride-1">Do háje!</p>
			<p class="MLP_text ParaOverride-1">Našel jsem i&#160;záběr z&#160;větší dálky. Pamela sedí za stolem a&#160;mračí se. Má zvednutou tu ruku. A&#160;hned vedle ní bylo vidět úplně zděšenou Helen Kingovou.</p>
			<p class="MLP_text ParaOverride-1">Prudce jsem se odsunul od stolu a&#160;křeslem přitom převrátil trpasličí mandarinkovník. Začal jsem přecházet po místnosti. To, že nadávám nahlas, mi došlo až ve chvíli, kdy se po zaklepání, které jsem přeslechl, objevila vystrašená Cindy. Zeptala se, jestli je všechno v&#160;pořádku. Málem jsem zařval, že v&#160;pořádku kurva není vůbec nic, ale nakonec jsem se ovládl.</p>
			<p class="MLP_text ParaOverride-1">„Omlouvám se, nechal jsem se unést. Zavřete, prosím, dveře.“</p>
			<p class="MLP_text ParaOverride-1">Poslechla okamžitě.</p>
			<p class="MLP_text ParaOverride-1">Marně jsem se rozhlížel po něčem, do čeho bych praštil. Nakonec jsem zůstal stát u&#160;okna. S&#160;rukou opřenou o&#160;jeho rám jsem zíral ven.</p>
			<p class="MLP_text_-I- ParaOverride-1">Co si o&#160;sobě vůbec myslí?! To jako udělala na mě?!</p>
			<p class="MLP_text ParaOverride-1">„Ptáka?! Na mě?!“ zvolal jsem nahlas.</p>
			<p class="MLP_text ParaOverride-1">Pak jsem dostal geniální nápad. Z&#160;desek nadepsaných King Petroleum jsem vytáhl jednu tenčí složku. Obsahovala návrh svatební smlouvy. Když jsem ji otevíral, měl jsem takový vztek, že jsem ty papíry málem roztrhl. Znovu jsem zaklel, ale tentokrát polohlasně, aby mě asistentka neslyšela. Spěšně jsem nalistoval stranu tři a&#160;s&#160;dokumenty v&#160;rukou vyrazil ven z&#160;kanceláře. Pokusil jsem se usmát na Cindy. Asi se mi to moc nepodařilo, protože jen něco tiše kvikla a&#160;přikrčila se.</p>
			<p class="MLP_text ParaOverride-1">„Použiju kopírku, ano?!“ Další pokus o&#160;civilizovaný tón vyzněl zhruba tak, jako bych se jí ptal, jestli můžu použít hasičskou sekeru a&#160;všechno to tu rozmlátit.</p>
			<p class="MLP_text ParaOverride-1">„Jistě, pane. Chcete… pomoct?“ pípla.</p>
			<p class="MLP_text ParaOverride-1">Několikrát jsem se zhluboka nadechl a&#160;pak jsem s&#160;největší možnou dávkou sebeovládání otevřel víko kopírky. Podařilo se mi ho neutrhnout.</p>
			<p class="MLP_text ParaOverride-1">„To je v&#160;pořádku. I&#160;když…“ Otočil jsem se na patě a&#160;zadíval jsem se na ni. Několikrát prudce zamrkala.</p>
			<p class="MLP_text_-I- ParaOverride-1">Chovám se jako debil. Zatracená Kingová!</p>
			<p class="MLP_text ParaOverride-1">„Sežeňte mi nějakého kurýra. Okamžitě!“</p>
			<p class="MLP_text ParaOverride-1">Přikývla a&#160;vrhla se po telefonu, jako by to byl vor v&#160;rozbouřeném moři. Kopírka zatím zabzučela a&#160;vyplivla kopii strany jedna. Potom dva. A&#160;hlavně tři!</p>
			<p class="MLP_text ParaOverride-1">„Zvýrazňovač?“</p>
			<p class="MLP_text ParaOverride-1">Cindy mi roztřesenou rukou jeden podala a&#160;oznámila, že posel je na cestě. Prý tu bude do pěti minut. Poděkoval jsem jí a&#160;na straně tři zakroužkoval příslušnou pasáž. Asi pětkrát. Měl jsem chuť k&#160;tomu oválu přimalovat i&#160;rohy.</p>
			<p class="MLP_text_-I- ParaOverride-1">Udělala na mě ptáka! Co si o&#160;sobě myslí?!</p>
			<p class="MLP_text ParaOverride-1">„A&#160;jak se vám vůbec daří, Cindy?“ nadhodil jsem, když mi došlo, že tam přecházím jako idiot a&#160;má asistentka něco nervózně ťuká do klávesnice.</p>
			<p class="MLP_text ParaOverride-1">„Docela dobře?“ řekla tázavě. Asi si nebyla jistá, jestli je to ta odpověď, kterou chci slyšet. Vážně jsem se choval jako kretén.</p>
			<p class="MLP_text ParaOverride-1">„Omlouvám se, Cindy. Nechtěl jsem vás děsit.“ Tentokrát se mi úsměv asi podařil, protože se viditelně uvolnila a&#160;do tváří se jí vrátila barva.</p>
			<p class="MLP_text ParaOverride-1">„To je v&#160;pořádku. Taky mívám občas vztek.“</p>
			<p class="MLP_text ParaOverride-1">Nevěřil jsem jí to, ale znovu jsem se na ni usmál.</p>
			<p class="MLP_text ParaOverride-1">„Collins Industries? Rychlý jako blesk, přes město i les!“ ozvalo se náhle ode dveří. Stál tam kluk v&#160;džínové bundě a&#160;s&#160;oranžovým batohem na zádech.</p>
			<p class="MLP_text ParaOverride-1">„Jste tu autem?“ zeptal jsem se ho.</p>
			<p class="MLP_text ParaOverride-1">„Na motorce, pane. A&#160;nic mě nezastaví,“ zazubil se.</p>
			<p class="MLP_text ParaOverride-1">Načmáral jsem na obálku adresu.</p>
			<p class="MLP_text ParaOverride-1">„Slečně Kingové. Do vlastních rukou.“</p>
			<p class="MLP_text ParaOverride-1">„Mám čekat na odpověď?“</p>
			<p class="MLP_text ParaOverride-1">Zamyslel jsem se. Třeba se bude chtít kát nebo to svést na momentální vyšinutí mysli.</p>
			<p class="MLP_text ParaOverride-1">„Zkuste to,“ vyzval jsem ho. Podepsal jsem mu předtištěný formulář a&#160;zaplatil jednou tolik, než o&#160;kolik si řekl.</p>
			<p class="MLP_text ParaOverride-1">„Pokud dostanete odpověď, přivezte mi to sem.“ Na tiskopis jsem připsal adresu svého bytu. Kurýr rozzářeně vycouval a&#160;málem se netrefil do dveří.</p>
			<p class="MLP_text ParaOverride-1">„No, já jsem tu dnes skončil,“ oznámil jsem Cindy. „Taky už běžte. A&#160;ještě jednou se omlouvám.“</p>
			<p class="MLP_text ParaOverride-1">Přemýšlel jsem, kdy mě naposledy někdo donutil chovat se na veřejnosti jako blázen. Odpověď jsem věděl okamžitě. Nikdy nikdo.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Večeřely jsme, každá na jednom konci dlouhého stolu. Helen snědla jen předkrm a&#160;se sklenicí vína v&#160;ruce odešla. Prý má ještě nějakou práci. Ulízaný sluha, o&#160;kterém jsem už věděla, že se jmenuje Richard, servíroval jeden chod za druhým. Až na závěr místo objednaného čaje přinesl stříbrný tácek. Ležel na něm dopis.</p>
			<p class="MLP_text ParaOverride-1">„Přivezl to kurýr pana Collinse. Je to pro vás, slečno.“</p>
			<p class="MLP_text ParaOverride-1">Hned mi došlo, že mám malér. Bylo jasné, o&#160;co půjde.</p>
			<p class="MLP_text ParaOverride-1">„Má čekat na odpověď?“ zeptal se Richard a&#160;já jen rozpačitě pokrčila rameny.</p>
			<p class="MLP_text_-0-12- ParaOverride-1">Rozlepila jsem obálku. Uvnitř jsem našla několik stran nějakého okopírovaného textu. Celou první stranu jsem musela přeskočit, protože obsahovala právnické žvásty, kterým jsem vůbec nerozuměla. Až na té druhé jsem pochopila, že se jedná o&#160;součást manželské smlouvy. O&#160;co mu šlo? Pak jsem si všimla prosvítající červené barvy na dalším listě. Zvýrazňovačem zaškrtl jednu větu.</p>
			<p class="MLP_dopis_bez1radku_-I- ParaOverride-1">„Obě strany se také zavazují, že během manželství neučiní ani neřeknou nic, co by mohlo poškodit dobré jméno jejich protějšku.“</p>
			<p class="MLP_text_-12-0- ParaOverride-1">Pak mi do klína vypadla fotka z&#160;tiskovky. Nejdřív jsem jen ztěžka polkla. Přemýšlela jsem, jestli mám šanci tuhle zásilku před Helen utajit. Zvedla jsem oči k&#160;Richardovi.</p>
			<p class="MLP_text ParaOverride-1">„Potřebovala bych něco na psaní a&#160;papír. Ale nevím, jestli jste tu od toho.“</p>
			<p class="MLP_text_-0-12- ParaOverride-1">Usmál se a&#160;přinesl mi, co jsem potřebovala. Hypnotizovala jsem prázdnou stránku a&#160;nakonec jsem napsala:</p>
			<p class="MLP_dopis_bez1radku_-I- ParaOverride-1">Mám radost, že ty se o&#160;mou pověst staráš tak skvěle. A&#160;ještě větší, že ti v&#160;tom pomáhá slečna…</p>
			<p class="MLP_text_-12-12- ParaOverride-1">Usilovně jsem přemýšlela, jak se ty modelky vlastně jmenovaly. Vzpomněla jsem si jen na tu poslední.</p>
			<p class="MLP_dopis_bez1radku_-I- ParaOverride-1">… Wakefieldová. Slibuju, že „můj pták“ zůstane v&#160;klidu, pokud ten tvůj taky.</p>
			<p class="MLP_text_-12-0- ParaOverride-1">Přeložila jsem papír a&#160;celá rozjařená jsem se zeptala Richarda, jestli by to mohl strčit do nějaké obálky. Až když odešel odevzdat vzkaz kurýrovi, napadlo mě, že jsem to možná zase podělala.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Můj bodyguard George se vrátil z&#160;večeře a&#160;vyzvedl mě v&#160;kanceláři. Zamířili jsme domů. Před rokem jsem koupil tři nejvyšší patra čerstvě dostavěného Chicago Spire, monstrózní, ale zároveň elegantní šroubovice, která se tyčila nad městem. George bydlel v&#160;jednom z&#160;apartmánů hned pod nejnižším poschodím mého bytu. Navštívil jsem ho tam jen jednou. Do své luxusní rezidence si natahal starý nábytek, který by prý bylo škoda vyhodit. Když jsem mu nabídl, že mu koupím nový&#160;– koneckonců byl to služební byt&#160;–, odmítl to.</p>
			<p class="MLP_text ParaOverride-1">Z&#160;osvětlené kabiny výtahu jsem vystoupil do naprosté tmy. Světla okolních výškových budov zůstala hluboko pode mnou. Rozsvítil jsem jen u&#160;dveří a&#160;zul si boty. Když mám pocuchané nervy nebo potřebuji přemýšlet, chodívám bos. I&#160;v&#160;kanceláři.</p>
			<p class="MLP_text ParaOverride-1">Prošel jsem rozlehlou plochou kruhové místnosti, která se obtáčela kolem stěny oválné výtahové šachty, a&#160;rozsvítil nad golfovým trenažérem. Geniální vynález pro někoho, kdo si potřebuje vybít vztek a&#160;nechce přitom rozmlátit kancelář. Spustil jsem projektor, vybral si hůl a&#160;navlékl rukavice. Už jsem docela vychladl. Připravil jsem si míček do týčka a&#160;chvíli jsem zíral na mírně zvlněný green. Téměř dokonalou iluzi skutečného golfového hřiště narušoval jen můj stín.</p>
			<p class="MLP_text_-I- ParaOverride-1">Co ji to napadlo? To nemohla prostě říct: „Bez komentáře.“?</p>
			<p class="MLP_text ParaOverride-1">Rozpřáhl jsem se a&#160;letmo zkontroloval ukazatel směru a&#160;rychlosti větru v&#160;horním pravém rohu simulace.</p>
			<p class="MLP_text_-I- ParaOverride-1">Ptáka!</p>
			<p class="MLP_text ParaOverride-1">Úder se celkem vydařil. Míček zmizel někde za obzorem a&#160;celá krajina se rozjela za ním, aby se po chvíli zastavila na místě dopadu. Připravil jsem si míček k&#160;dalšímu odpalu.</p>
			<p class="MLP_text_-I- ParaOverride-1">Že zrovna ji může taková informace rozčílit. Ji! Pamelu Roz­hoď­nožkovou!</p>
			<p class="MLP_text ParaOverride-1">Švih. Tentokrát jsem to trochu přehnal. Ještě o&#160;trochu víc a&#160;udělal bych díru do zdi.</p>
			<p class="MLP_text ParaOverride-1">Nespokojeně jsem zavrčel. Na simulátoru jsem navolil silnější protivítr a&#160;nebe pod mrakem. Prostě jsem do toho potřeboval pořádně bouchat. Odpálil jsem ještě asi tak deset úderů a&#160;nechal toho. Ze saka jsem znovu vytáhl fotky. Teď, když už jsem neměl takový vztek, mi najednou Pamelin výraz přišel spíš ublížený. Uražená pýcha? Ale proč tedy nepředvedla svůj obvyklý záchvat zuřivosti? Byla tím proslulá…</p>
			<p class="MLP_text ParaOverride-1">Zvonek. Vrátný mi v&#160;interkomu oznámil příchod kurýra. Požádal jsem ho, aby ho pustil dál.</p>
			<p class="MLP_text ParaOverride-1">„Mám to, pane. Do vlastních rukou.“</p>
			<p class="MLP_text_-0-12- ParaOverride-1">Dal jsem poslíčkovi dalších deset dolarů a&#160;poděkoval mu. Když odešel, otevřel jsem malou obálku, kterou mi přivezl.</p>
			<p class="MLP_dopis_bez1radku_-I- ParaOverride-1">Mám radost, že ty se o&#160;mou pověst staráš tak skvěle. A&#160;ještě větší, že ti v&#160;tom pomáhá slečna Wakefieldová. Slibuju, že „můj pták“ zůstane v&#160;klidu, pokud ten tvůj taky.</p>
			<p class="MLP_text_-12-0- ParaOverride-1">Ten papír jsem málem poprskal. Výbuch smíchu, který následoval, se nedal vůbec ovládnout. Smál jsem se tak, až mi tekly slzy. Asi bych se měl brát víc vážně, ale její odpověď byla geniální. Když jsem se trochu uklidnil, zadíval jsem se z&#160;okna. Nočnímu Chicagu se nevyrovnalo žádné jiné město na světě.</p>
			<p class="MLP_text ParaOverride-1">Co se to tady děje? Slečna Kingová a&#160;smysl pro humor? Šokující.</p>
			<p class="MLP_text ParaOverride-1">Zavolal jsem do kanceláře a&#160;nechal Cindy vzkaz, aby mi hned ráno sehnala Eltona Ackermana, šéfa mé právní kanceláře. Pan Stein zranil city mé „skorosnoubenky“ a&#160;já jeho chování tentokrát nehodlal nechat bez odezvy. Za Lindsey a&#160;za Amandu ho můžu zažalovat. A&#160;Kim? Dost bych se divil, kdyby z&#160;toho sám nevycouval.</p>
			<p class="MLP_text ParaOverride-1">Ze speciálního chladicího boxu jsem vytáhl láhev Château Latour. Strašně nerad piju sám. Obzvlášť když se jedná o&#160;víno za šest set babek. Měl jsem ale zvláštní rozjařenou náladu. Na banket madam Kingové jsem se začal docela těšit.</p>
		</div>
</body>
</html>