<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>kukacka-13</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="kukacka-13" xml:lang="cs-CZ">
		<div class="_idGenObjectStyleOverride-1">
			<p id="_idParaDest-10" class="MLP_uroven2_kapitola ParaOverride-1">Srub</p>
			<p class="MLP_text_bez1radku ParaOverride-1">Přidržel mi dveře auta a&#160;táhl mě provazy deště po nějaké kamenité cestě. Foukal silný vítr, takže jsem měla oči plné vody a&#160;neviděla jsem ani na krok. Když se před námi objevilo schodiště, málem jsem se o&#160;něj přerazila. Vzápětí jsme se ocitli pod střechou. No to mě podržte…</p>
			<p class="MLP_text ParaOverride-1">„Chata, jo?“ zeptala jsem se naoko nabručeně. Celou dobu jsem se připravovala na kempování a&#160;nocování prakticky pod širým nebem, ale tohle jsem opravdu nečekala.</p>
			<p class="MLP_text ParaOverride-1">„A&#160;jak bys tomu chtěla říkat?“ zeptal se pobaveně. Stál tam úplně promočený, z&#160;vlasů i&#160;z&#160;nohavic mu crčela voda. Stejně jako mně. Jenže on vypadal, že mu to vůbec nevadí.</p>
			<p class="MLP_text ParaOverride-1">„Letovisko? Palác? Tvrz?“ zkusila jsem. Ten srub byl obrovský. A&#160;to jsem z&#160;něj viděla zatím jen rozlehlou verandu.</p>
			<p class="MLP_text ParaOverride-1">Aaron pokrčil rameny, usmál se a&#160;zaklepal. Evidentně si to užíval. Každou minutu. I&#160;ten déšť a&#160;ze všeho nejvíc mou nejistotu. Vítr hučel a&#160;jeho poryvy občas přinesly drobné krůpěje vody až k&#160;nám. Dveře se konečně otevřely.</p>
			<p class="MLP_text ParaOverride-1">„A&#160;já myslel, že vodníci neexistujou!“ Ten chlap byl Aaronovi hodně podobný. Vysoká postava, široká ramena. Jen jeho vlasy byly ještě světlejší, skoro blond. A&#160;nenosil vousy. Na sobě měl kostkovanou košili, vojenské kalhoty a&#160;vysoké boty.</p>
			<p class="MLP_text ParaOverride-1">Aaron se rozesmál a&#160;s&#160;bojovným pokřikem toho chlápka objal. Tím ho samozřejmě úplně zmáčel.</p>
			<p class="MLP_text ParaOverride-1">„Ahoj, Ethane,“ pozdravil ho až ve chvíli, kdy se od sebe odlepili. Chvíli jsem si myslela, že se porvou, ale ukázalo se, že tenhle druh vítání je u&#160;nich zřejmě obvyklý.</p>
			<p class="MLP_text ParaOverride-1">„Pozveš nás dál?“ zeptal se Aaron. Já už se tou dobou pěkně klepala zimou.</p>
			<p class="MLP_text ParaOverride-1">„Jen pojďte dál,“ zazubil se Ethan. Pak se teprve pořádně podíval na mě a&#160;úsměv mu zmrzl na rtech.</p>
			<p class="MLP_text ParaOverride-1">„Páni,“ řekl jen a&#160;já pochopila, že mě asi zná.</p>
			<p class="MLP_text ParaOverride-1">„Ahoj,“ pozdravila jsem úplně krotce.</p>
			<p class="MLP_text ParaOverride-1">„Dáma je skrz naskrz, Ethane. Vážně bys ji měl pustit dovnitř. Ona nekouše,“ pobídl ho Aaron.</p>
			<p class="MLP_text ParaOverride-1">„No, když to říkáš,“ reagoval Ethan nedůvěřivě a&#160;uhnul mi z&#160;cesty.</p>
			<p class="MLP_text ParaOverride-1">Vešla jsem do rozlehlé místnosti plné paroží a&#160;zvířecích kůží. Na stěnách visely i&#160;pušky a&#160;lovecké dýky: Aaron doběhl do auta pro naše věci. Mezitím jsem dostala osušku a&#160;tip, kde bych mohla najít koupelnu. Ten zálesák Pamelu zřejmě neměl rád. Jaké překvapení. Prohodil se mnou sotva pár slov.</p>
			<p class="MLP_text ParaOverride-1">Když jsem za sebou zavřela dveře koupelny, zaslechla jsem polohlasnou výměnu názorů.</p>
			<p class="MLP_text ParaOverride-1">„Zbláznil ses?“ houkl Ethan. „Pamela Kingová?!“</p>
			<p class="MLP_text ParaOverride-1">„To je v&#160;pohodě, Ethane. Ona je… v&#160;pohodě.“</p>
			<p class="MLP_text ParaOverride-1">„No, to pochybuju! Královna Jezábel byla v&#160;pohodě. Tahle holka je… přírodní katastrofa. Chtěl jsem prožít pár klidných dní! Ne poslouchat urážky a&#160;ječák nějaký…“</p>
			<p class="MLP_text ParaOverride-1">„Klid, brácho. Nezdržíme se dlouho. Zítra vyrazíme do chaty.“</p>
			<p class="MLP_text ParaOverride-1">Stála jsem s&#160;uchem nalepeným na dveřích a&#160;téměř se snažila nedýchat, aby mi nic neuniklo. Pár vteřin ticha a&#160;následoval řehot. Leknutím jsem sebou trhla.</p>
			<p class="MLP_text ParaOverride-1">„Ty potáhneš tuhle holku do chaty?!“ zalykal se Ethan.</p>
			<p class="MLP_text ParaOverride-1">Zneklidněla jsem. Takže tady nezůstaneme? Tohle není ta chata? A&#160;proč se tomu Aaronův bratr směje?</p>
			<p class="MLP_text ParaOverride-1">„Jo. Potřebujeme na chvíli vypadnout.“</p>
			<p class="MLP_text ParaOverride-1">Ozval se nesouhlasný zvuk. Něco mezi mlasknutím a&#160;uchechtnutím. „Ví to máma?“</p>
			<p class="MLP_text ParaOverride-1">Zase krátké mlčení.</p>
			<p class="MLP_text ParaOverride-1">„Ne. A&#160;ty jí to neřekneš.“</p>
			<p class="MLP_text ParaOverride-1">„Jak myslíš,“ reagoval Ethan s&#160;jasným nesouhlasem.</p>
			<p class="MLP_text ParaOverride-1">„Hele, já vím, že…“ Aaron se odmlčel. Živě jsem si uměla představit, jak se právě teď tváří. Mračí se a&#160;hledá slova. Možná se poškrábal na bradě, jako vždycky, když byl nervózní.</p>
			<p class="MLP_text ParaOverride-1">„Já to mámě řeknu sám. Ale nejdřív si potřebuju něco ověřit.“</p>
			<p class="MLP_text ParaOverride-1">„Dělej, jak myslíš.“</p>
			<p class="MLP_text ParaOverride-1">Ozval se zvuk vzdalujících se kroků a&#160;vrzání prken v&#160;podlaze. Jen jedny kroky. Aaron zůstal. Srdce mi bušilo až v&#160;krku. Kdybych měla příležitost, pěkně od plic bych Pamele řekla, co si o&#160;ní myslím. Chodit v&#160;jejích botách nebyla žádná legrace. Ale o&#160;mrtvých jen dobře, že?</p>
			<p class="MLP_text ParaOverride-1">„Je všechno v&#160;pořádku?“ promluvil Aaron hned za dveřmi.</p>
			<p class="MLP_text ParaOverride-1">„Jo… proč?“ zeptala jsem se a&#160;honem jsem si svlékala mokrou bundu, džíny i&#160;triko.</p>
			<p class="MLP_text ParaOverride-1">„Neslyším téct vodu. Napadlo mě, jestli něco nepotřebuješ.“</p>
			<p class="MLP_text ParaOverride-1">Rozhlédla jsem se. Byla to krásná koupelna, s&#160;velkou vanou, dvěma umyvadly a&#160;širokým oknem, které vedlo do lesa.</p>
			<p class="MLP_text ParaOverride-1">„Ty mokrý věci se špatně svlíkaj,“ vysvětlovala jsem. A&#160;to byla pravda. S&#160;každým kouskem oblečení jsem se musela strašně prát.</p>
			<p class="MLP_text ParaOverride-1">„Dala by sis čaj?“</p>
			<p class="MLP_text ParaOverride-1">„Bezva!“ zavolala jsem přes zavřené dveře.</p>
			<p class="MLP_text ParaOverride-1">„Bezva,“ zopakoval polohlasně. Pak se konečně rozvrzala prkna a&#160;on odešel. Pomalu jsem vydechla.</p>
			<p class="MLP_text ParaOverride-1">Takže Aaronova rodina. Hlavou mi blesklo, že pokud se vezmeme, stanu se její součástí. Zároveň mě zamrazilo. Jak jsem pochopila z&#160;toho, co jsem před chvílí slyšela, matka nebyla jediná z&#160;rodiny, kdo neměl Pamelu rád. Zajímalo by mě, jestli by se na světě takový člověk vůbec našel. Aaron novinářům neposkytoval téměř žádné soukromé informace. Věděla jsem jen to, že jeho matka Janeth je už mnoho let vdovou a&#160;že chová úspěšné závodní koně. Kromě Ethana by měl mít Aaron ještě jednoho ženatého bratra.</p>
			<p class="MLP_text ParaOverride-1">Dala jsem si horkou sprchu a&#160;celou dobu přemýšlela nad tím, co má Aaron vlastně v&#160;plánu. Jeho doporučení, abych byla sama sebou a&#160;užila si to, se vzájemně vylučovala. Byla jsem tak nervózní, že o&#160;nějakém užívání si nemohla být ani řeč. Nervózně jsem si připomínala, jak usilovně Aaron přesvědčoval Ethana, že jsem… v&#160;pohodě.</p>
			<p class="MLP_text_bez1radku_-12-0- ParaOverride-1">O&#160;půl hodiny později jsem vešla do rozlehlé kuchyně. Žádný přepych, ale všechno vypadalo pěkně. Na stole stál hrnek s&#160;kouřícím čajem, talíř lívanců a&#160;javorový sirup. Aaron na mě čekal. Zatímco jsem byla ve sprše, převlékl se. Teď měl na sobě sportovní rolák a&#160;manšestráky. Vypadal ještě drsněji než obvykle. Jako by patřil víc sem než do kanceláře. Slušelo mu to. Sedla jsem si a&#160;nerozhodně pozorovala voňavé jídlo. Můj žaludek se ozýval tak hlasitě, že to muselo být slyšet.</p>
			<p class="MLP_text ParaOverride-1">„Něco není v&#160;pořádku?“ zeptal se, když jsem stále jen nešťastně zírala. Sbíhaly se mi sliny. Milovala jsem lívance s&#160;javorovým sirupem! Jenže jsem neměla ani páru, jestli je milovala i&#160;Pamela! Co když to byl nějaký test?</p>
			<p class="MLP_text ParaOverride-1">„Nevzpomínám si, jestli mi to chutná,“ odpověděla jsem zoufale a&#160;dál jen hypnotizovala tu hromadu pokušení na stole.</p>
			<p class="MLP_text ParaOverride-1">„No, nejlepší bude, když to zkusíš,“ navrhl Aaron. Pobavením mu zacukaly koutky, ale neuniklo mi, jak napjatě mě pozoruje.</p>
			<p class="MLP_text ParaOverride-1">Přendala jsem si jeden lívanec na talíř a&#160;nalila na něj sirup. Snědla jsem ho tak rychle, že jsem ani nestihla kousat.</p>
			<p class="MLP_text ParaOverride-1">„Řekl bych, že ti to chutná,“ zasmál se.</p>
			<p class="MLP_text ParaOverride-1">Jen jsem po něm loupla očima, ale neměla jsem dost času něco odpovídat. Musela jsem si nandat dva další.</p>
			<p class="MLP_text ParaOverride-1">„To jsi dělal ty?“ zeptala jsem se, když se do mě po pěti kouscích už žádný další nevešel. Byla jsem nacpaná k&#160;prasknutí.</p>
			<p class="MLP_text ParaOverride-1">„Na tom není nic těžkýho,“ odpověděl s&#160;pokrčením ramen. „Vařím rád.“ Díval se na mě přes páru stoupající ze dvou hrnků a&#160;vypadal spokojeně. Trochu jsem se styděla. Snědl toho míň než já.</p>
			<p class="MLP_text ParaOverride-1">„Co bude dál?“ zeptala jsem se. Pořád jsem čekala, že ta idyla skončí a&#160;on si mě začne proklepávat.</p>
			<p class="MLP_text ParaOverride-1">Ohlédl se k&#160;oknu.</p>
			<p class="MLP_text ParaOverride-1">„Prší a&#160;podle družicových snímků ještě pár hodin bude. Jestli jsi unavená, teď je ideální doba si jít lehnout. V&#160;letadle jsi toho moc nenaspala.“</p>
			<p class="MLP_text ParaOverride-1">Zamračila jsem se.</p>
			<p class="MLP_text ParaOverride-1">„Jak to víš?“</p>
			<p class="MLP_text ParaOverride-1">Na okamžik sklopil pohled k&#160;hrnku. Hřál si o&#160;něj ruce.</p>
			<p class="MLP_text ParaOverride-1">„Měla jsi moc práce se zíráním na mě.“</p>
			<p class="MLP_text ParaOverride-1">Musela jsem okamžitě zrudnout jako rak.</p>
			<p class="MLP_text ParaOverride-1">„Nezírala jsem na tebe.“</p>
			<p class="MLP_text ParaOverride-1">„Zírala.“</p>
			<p class="MLP_text ParaOverride-1">„Ne.“</p>
			<p class="MLP_text ParaOverride-1">„Jak myslíš.“</p>
			<p class="MLP_text ParaOverride-1">Teď jsem obsah svého hrnku pro změnu zkoumala já.</p>
			<p class="MLP_text ParaOverride-1">„Nemůžeš to vědět. Měl jsi zavřený oči.“</p>
			<p class="MLP_text ParaOverride-1">„Jak víš, že jsem měl zavřený oči, když jsi nezírala?“</p>
			<p class="MLP_text ParaOverride-1">Naštvaně jsem sklopila oči a&#160;napila se čaje.</p>
			<p class="MLP_text ParaOverride-1">„Fajn.“</p>
			<p class="MLP_text ParaOverride-1">„Bezva.“</p>
			<p class="MLP_text ParaOverride-1">Slyšela jsem, jak taky usrkl čaj a&#160;pak odsunul židli. Vstával.</p>
			<p class="MLP_text ParaOverride-1">„Ještě jsi mi neřekl, co máš v&#160;plánu.“</p>
			<p class="MLP_text ParaOverride-1">„Vyřídím pár mailů a&#160;natáhnu se. Až přestane pršet, sbalíme se a&#160;vyrazíme. Několik hodin cesty odsud mám loveckou chatu.“</p>
			<p class="MLP_text ParaOverride-1">„Aha,“ reagovala jsem bez valného nadšení. Musel to na mně vidět.</p>
			<p class="MLP_text ParaOverride-1">„Máš něco proti loveckým chatám?“</p>
			<p class="MLP_text ParaOverride-1">Zavrtěla jsem hlavou. Nemohla jsem mu vykládat, že mám mno­hem větší zkušenosti s&#160;městskou džunglí než s&#160;divočinou. Bála jsem se, aby se můj průchod přírodou nezměnil na boj kdo s&#160;koho. Příroda by totiž mohla zvítězit.</p>
			<p class="MLP_text ParaOverride-1">„No, procházka po parku to nebude,“ řekl napůl omluvně, napůl vyzývavě.</p>
			<p class="MLP_text ParaOverride-1">„Aha!“ zvolala jsem zase.</p>
			<p class="MLP_text ParaOverride-1">„Co?“</p>
			<p class="MLP_text ParaOverride-1">„Hodláš mě protáhnout lesem a&#160;zjistit, jestli se ze mě cestou stane fúrie.“</p>
			<p class="MLP_text ParaOverride-1">Nehnul brvou. „Tak nějak.“</p>
			<p class="MLP_text ParaOverride-1">„Tak to ti můžu říct rovnou a&#160;zachránit místní lesy před katastrofou.“ Zadívala jsem se mu do očí. „Stane.“</p>
			<p class="MLP_text ParaOverride-1">Zvedl obočí a&#160;mlčel.</p>
			<p class="MLP_text ParaOverride-1">„Takže?“ zeptala jsem se.</p>
			<p class="MLP_text ParaOverride-1">„Takže co?“</p>
			<p class="MLP_text ParaOverride-1">„Pořád mě chceš brát do lesa?“</p>
			<p class="MLP_text ParaOverride-1">„Jo.“</p>
			<p class="MLP_text ParaOverride-1">Napila jsem se čaje. „Sadisto.“</p>
			<p class="MLP_text ParaOverride-1">Zasmál se. „Umím první pomoc.“</p>
			<p class="MLP_text ParaOverride-1">„Vtipný.“</p>
			<p class="MLP_text ParaOverride-1">„Já vím,“ pochválil se.</p>
			<p class="MLP_text ParaOverride-1">„Nechtěl jsi jít psát maily?“</p>
			<p class="MLP_text ParaOverride-1">Pohoršeně zamlaskal, ale viděla jsem, že se mu chce smát. Nakonec opravdu odešel. Ještě předtím mi vysvětlil, kde je můj pokoj.</p>
			<p class="MLP_text ParaOverride-1">Zkusila jsem spát, ale kvílivé zvuky bouře za oknem mi nedovolily pořádně zabrat. Navíc jsem nedokázala potlačit všechny ty myšlenky, které mi vířily hlavou. Doufala jsem, že třeba pršet nepřestane a&#160;na žádnou sebevražednou misi nedojde. Taky jsem stále dumala nad Aaronem. Vyvolával ve mně potřebu vidět ho dobře naloženého. A&#160;dokonce… nezklamat ho. Strašně jsem si přála, aby usoudil, že ta nová Pamela je docela prima.</p>
			<p class="MLP_text ParaOverride-1">Těsně předtím, než jsem konečně usnula, jsem si musela přiznat, že ta potřeba nemá nic společného s&#160;Heleninými záměry. Prostě jsem chtěla, aby mě měl… rád.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Rozdělal jsem oheň v&#160;krbu, takže když vystrčila hlavu ze spacáku a&#160;rozespalá na mě zamžourala, bylo už krásně teplo. Stará chata stála uprostřed hustého lesa; sluneční paprsky na ni dosáhnou až někdy k&#160;polednímu. Teď ráno byly jediným zdrojem světla plameny.</p>
			<p class="MLP_text ParaOverride-1">„Chtěla by ses nasnídat?“ zeptal jsem se jí. Její oči mě doslova hypnotizovaly.</p>
			<p class="MLP_text ParaOverride-1">„Nechci snídat. Chci, aby sis lehl ke mně.“ Rozepnula zip spacáku a&#160;rozevřela ho. Uviděl jsem pár dlouhých štíhlých nohou. Vykročil jsem k&#160;ní, jako bych byl jen loutka bez vlastní vůle. Nemohl bych říct ne. Toužil jsem po ní. Nedokázal jsem přijít na to, kdy jsem si to vlastně uvědomil, ale bylo to tak.</p>
			<p class="MLP_text ParaOverride-1">Klekl jsem si k&#160;posteli a&#160;natáhl ruku. Pohladil jsem ji po tváři. Plynule jsem přejel hřbetem ruky přes její krk, rameno a&#160;po paži až k&#160;oblině boku. Naskočila jí husí kůže. Zároveň byla horká jako kameny stěn v&#160;krbu.</p>
			<p class="MLP_text ParaOverride-1">„Pojď už ke mně,“ zašeptala.</p>
			<p class="MLP_text ParaOverride-1">Přetáhl jsem si tričko přes hlavu a&#160;vlezl si k&#160;ní. Její kůže získala díky plamenům broskvový odstín. Klečel jsem nad ní, opřený o&#160;ruce. Fascinovaně jsem zíral na její pootevřené rty. Pak jsem to už nevydržel a&#160;sklonil se k&#160;ní. Strhla mě na sebe. Tahala mě za vlasy a&#160;škrábala na zádech. Slyšel jsem jen její zrychlený dech a&#160;bušení ve spáncích. Sílilo, až přehlušilo všechno ostatní.</p>
			<p class="MLP_text ParaOverride-1">„Vstávej!“</p>
			<p class="MLP_text ParaOverride-1">Strnul jsem. „Cože?“</p>
			<p class="MLP_text ParaOverride-1">Pamela se pobaveně usmívala.</p>
			<p class="MLP_text ParaOverride-1">„Povídám, vstávej! Přece mě s&#160;tou ženskou nenecháš samotnýho.“</p>
			<p class="MLP_text ParaOverride-1">Proč má Pamela tak hluboký hlas?!</p>
			<p class="MLP_text ParaOverride-1">„Takže naposledy… Už je ráno!“ zahlaholil Ethan a&#160;já v&#160;tu ránu seděl na své posteli v&#160;totálně propoceném tričku a&#160;mžoural do sluneční záře, která se dovnitř prodírala oknem.</p>
			<p class="MLP_text ParaOverride-1">„Ale no jo,“ odsekl jsem. „Už jsem vzhůru.“</p>
			<p class="MLP_text ParaOverride-1">„Příště si kup kohouta,“ odvětil sarkasticky a&#160;zmizel.</p>
			<p class="MLP_text ParaOverride-1">Odkopl jsem deku a&#160;promnul si obličej. Ještě jsem ji cítil…</p>
			<p class="MLP_text ParaOverride-1">Zaúpěl jsem a&#160;šel to vyřešit ledovou sprchou. Takovýhle sny přesně teď potřebuju, pomyslel jsem si mrzutě. Studená voda ale pomohla, a&#160;když jsem mířil do kuchyně, už jsem byl úplně při smyslech.</p>
			<p class="MLP_text ParaOverride-1">Ve dveřích jsem se s&#160;ní srazil. Prakticky mi přistála v&#160;náruči. Vypadalo to, že běžela pryč. Klepala se a&#160;byla celá nějak mimo sebe. Za jejími zády jsem viděl Ethana. Něco vařil a&#160;tvářil se dost podezřele. Pamela ke mně zničeně zvedla oči.</p>
			<p class="MLP_text ParaOverride-1">„Ethane?!“ houkl jsem na svého drahého bratra.</p>
			<p class="MLP_text ParaOverride-1">„Co je?“</p>
			<p class="MLP_text ParaOverride-1">Nastalo dlouhé ticho. Tázavě jsem se na ni podíval.</p>
			<p class="MLP_text ParaOverride-1">„Nic se nestalo,“ špitla a&#160;uhnula pohledem.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Otevřela jsem oči. Všude kolem vládlo ticho. Žádný hukot větru, žádné šumění deště. Vymotala jsem se z&#160;deky a&#160;potichu u&#160;toho nadávala. Do očí mi zasvítilo slunce. Docela mě vyděsil i&#160;pohled na hodiny&#160;– zdálo se, že jsem prospala půl dne a&#160;většinu noci.</p>
			<p class="MLP_text ParaOverride-1">Natáhla jsem si džíny a&#160;čisté tričko. Kšiltovka se kvůli dešti zkroutila a&#160;byla nepoužitelná. Místo ní jsem si vybrala černý šátek a&#160;pokusila se vyrobit si na hlavě něco podobného, co mi tam před časem uvázala Helen. Vlasy mi zatím dorostly asi na dva centimetry, což bylo dost na velmi extravagantní účes, ale málo na zakrytí těch nehezkých jizev.</p>
			<p class="MLP_text ParaOverride-1">Vydala jsem se do kuchyně. Na můj nos zaútočila vůně smažené cibulky a&#160;žaludek na to reagoval souhlasným zakručením. U&#160;sporáku nestál Aaron, ale jeho bratr. Chtěla jsem hned zmizet, jenže mě prozradilo vrznutí prken v&#160;podlaze. Ethan se ohlédl.</p>
			<p class="MLP_text ParaOverride-1">„Slečno Kingová,“ oslovil mě s&#160;ledovou zdvořilostí. Neřekl to sice přímo, ale z&#160;jeho tónu bylo zcela evidentní, že mě nevidí rád.</p>
			<p class="MLP_text ParaOverride-1">„Pane Collinsi,“ reagovala jsem rozpačitě. Nepozval mě dál, a&#160;tak jsem tam chvíli stála jako trubka.</p>
			<p class="MLP_text ParaOverride-1">„Potřebujete něco?“ zeptal se po velmi dlouhých vteřinách, kdy jsem se už začínala vztekat.</p>
			<p class="MLP_text ParaOverride-1">„Jo. Aarona.“</p>
			<p class="MLP_text ParaOverride-1">Odložil vařečku a&#160;vypnul plamen pod pánví.</p>
			<p class="MLP_text ParaOverride-1">„Já vím, četl jsem o&#160;tom v&#160;novinách,“ řekl jedovatě. Ani se na mě nepodíval.</p>
			<p class="MLP_text ParaOverride-1">Strašně ráda bych mu odpověděla něco podobně přívětivého, ale on měl pravdu. Přesto se mě to dotklo. Otočila jsem se na patě, abych se vrátila do svého pokoje. Usoudila jsem, že mně i&#160;Ethanovi by se tím ulevilo.</p>
			<p class="MLP_text ParaOverride-1">Vrazila jsem přímo do Aarona. Asi jsem se musela tvářit děsně, protože se hned ptal, jestli se mi něco nestalo. Otvírala jsem pusu jako ryba na suchu a&#160;přemýšlela, co odpovědět. On se mi zadíval přes rameno a&#160;v&#160;jeho očích se objevil tvrdý výraz. Bylo neskutečně příjemné vědět, že tentokrát se takhle nedívá na mě.</p>
			<p class="MLP_text ParaOverride-1">„Ethane?!“ obořil se na zálesáka u&#160;plotny. Přitom vešel do kuchyně a&#160;tlačil mě před sebou.</p>
			<p class="MLP_text ParaOverride-1">Jeho bratr se otočil a&#160;naštvaně si založil ruce na prsou. „Co je?“</p>
			<p class="MLP_text ParaOverride-1">Chvíli mlčeli, ale teplota vzduchu klesla nejmíň o&#160;deset stupňů. Cítila jsem se trapně. Mračili se na sebe kvůli mně.</p>
			<p class="MLP_text ParaOverride-1">„Nic se nestalo,“ pípla jsem a&#160;raději jsem se přikrčila. Pro případ, že by povolená míra lží, které jsem navykládala, právě přetekla a&#160;do mě uhodil blesk.</p>
			<p class="MLP_text ParaOverride-1">„Slyšel jsi ji,“ souhlasil drze Ethan.</p>
			<p class="MLP_text ParaOverride-1">Aaron nám to ani na chvíli nevěřil. „Pamela Kingová je můj host,“ pronesl ledovým hlasem. Stejným hlasem, kterým na tiskovkách donutil sklopit oči i&#160;ty nejostřílenější novináře.</p>
			<p class="MLP_text ParaOverride-1">Ethan se natáhl pro utěrku a&#160;líně si sušil ruce. Pak se obrátil ke mně.</p>
			<p class="MLP_text ParaOverride-1">„Mrzí mě, jestli jsem se vás dotkl, slečno Kingová. Choval jsem se jako idiot.“ Neznělo to nijak zvlášť vřele, ale asi to myslel vážně.</p>
			<p class="MLP_text ParaOverride-1">Nervózně jsem strčila ruce do kapes. Napadlo mě, že Ethan Collins je za normálních okolností asi moc fajn chlap. Pokud zrovna nemusí být v&#160;jedné místnosti se mnou.</p>
			<p class="MLP_text ParaOverride-1">„Jo, choval. Ale je to v&#160;pohodě. Nerozbrečela jsem se.“ Pokusila jsem se usmát.</p>
			<p class="MLP_text ParaOverride-1">Moje reakce ho zřejmě překvapila. Podíval se na mě… jinak.</p>
			<p class="MLP_text ParaOverride-1">„No, tak si užijte výlet, děcka,“ řekl nakonec. Zdálo se mi, že trochu škodolibě. Otočil se zpátky ke sporáku, popadl pánev plnou míchaných vajec a&#160;vyklopil je do hlubokého talíře. Zabodl do vajíček polévkovou lžíci a&#160;s&#160;talířem a&#160;košíkem plným krájeného chleba odešel.</p>
			<p class="MLP_text ParaOverride-1">„Chci vědět, co se tu stalo!“ uhodil na mě Aaron, jakmile jeho bratr zmizel. Mračil se a&#160;celým postojem dával najevo, že odpověď <span class="MLP_znak_kurziva_11b">vyžaduje</span>.</p>
			<p class="MLP_text ParaOverride-1">Pokrčila jsem rameny. „Prostě mě nemá rád. A&#160;tebe rád má, takže…“</p>
			<p class="MLP_text ParaOverride-1">Aaron mlčel. Netvářil se nijak. Vyvolalo to ve mně potřebu mluvit a&#160;vysvětlovat.</p>
			<p class="MLP_text ParaOverride-1">„Nemůžeš se mu divit,“ pokračovala jsem. „Vlastně to nebyl moc dobrej nápad brát mě sem. Nebo se mnou kamkoli jet…“</p>
			<p class="MLP_text ParaOverride-1">Stála jsem tam a&#160;cítila se trapně. Zároveň mě popadl vztek. Na Pamelu. Kolik toho budu muset místo ní… vyžrat?</p>
			<p class="MLP_text ParaOverride-1">„Zvládla jsi to,“ zhodnotil Aaron uplynulou situaci. Následoval „golfový“ úsměv. Ulevilo se mi. Tak moc, že jsem si hned připadala tak nějak lehčí.</p>
			<p class="MLP_text ParaOverride-1">„Jo, asi jo.“</p>
			<p class="MLP_text ParaOverride-1">Nastalo ticho. Takové zvláštní, husté a&#160;ohlušující. Aaron se přestal usmívat, ale to hřejivé světlo mu z&#160;očí nezmizelo. Nedokázala bych vysvětlit proč, ale najednou se mi začalo špatně dýchat. Zpotily se mi ruce. Naplnilo mě očekávání, že by se <span class="MLP_znak_kurziva_11b">něco</span> mělo stát. Přistihla jsem se, že na Aarona zírám. Věděla jsem totiž s&#160;naprostou jistotou, že to <span class="MLP_znak_kurziva_11b">něco</span> nějak souvisí s&#160;ním. Po chvíli jsem začala panikařit, jestli mi nehrabe, ale i&#160;Aaron vypadal překvapeně. Dokonce užasle.</p>
			<p class="MLP_text ParaOverride-1">„Co se to…,“ vydechla jsem.</p>
			<p class="MLP_text ParaOverride-1">Neodpovídal. Zkameněl. Nedělo se vůbec nic. Slyšela jsem jen, jak les za oknem tiše šumí.</p>
			<p class="MLP_text ParaOverride-1">A&#160;skončilo to jako lusknutím prstů.</p>
			<p class="MLP_text ParaOverride-1">„Asi… vyrazíme,“ vypravil ze sebe jako někdo, kdo se právě probudil a&#160;ještě se úplně neorientuje v&#160;čase a&#160;v&#160;prostoru. Dokázala jsem jen přikývnout.</p>
		</div>
</body>
</html>