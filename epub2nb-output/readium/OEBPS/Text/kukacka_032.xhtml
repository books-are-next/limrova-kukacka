<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>kukacka-30</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="kukacka-30" xml:lang="cs-CZ">
		<div class="_idGenObjectStyleOverride-1">
			<p id="_idParaDest-27" class="MLP_uroven2_kapitola ParaOverride-1">Ekologická lobby</p>
			<p class="MLP_text_bez1radku ParaOverride-1">Tušil jsem, že soudkyně Hammondová bude tvrdý oříšek. Zatímco jsem čekal v&#160;zádveří její kanceláře, než se vrátí z&#160;předběžného slyšení, zavolal jsem Eltonovi Ackermanovi, abych s&#160;ním svůj nápad konzultoval. Moc mě nepotěšil. Říkal, že šance je tak padesát na padesát. Ale Její ctihodnost je prý jediná soudkyně, u&#160;které by to mohlo projít.</p>
			<p class="MLP_text ParaOverride-1">Objevila se asi za dvacet minut. Když mě uviděla, tázavě zvedla obočí.</p>
			<p class="MLP_text ParaOverride-1">„Vaše ctihodnosti,“ oslovil jsem ji a&#160;snažil se použít úsměv, který obvykle zabíral na ženy od dvou do devadesáti let. „Měla byste na mě pár minut?“</p>
			<p class="MLP_text ParaOverride-1">Odemykala dveře.</p>
			<p class="MLP_text ParaOverride-1">„Pane Collinsi, pokud jste si to rozmyslel a&#160;chcete na slečnu Dobsonovou podat žalobu, musíte se obrátit na prokuraturu. Vsadím se, že pan Morel vám ze samé radosti daruje jednu ze svých náušnic.“ Zněla trochu nabroušeně. Vešla dovnitř, ale nechala otevřeno, a&#160;tak jsem vstoupil.</p>
			<p class="MLP_text ParaOverride-1">„Ne, madam, to nechci. Měl bych pro vás nabídku.“</p>
			<p class="MLP_text ParaOverride-1">„Jsem vdaná, pane Collinsi. Už pětadvacet let.“ Přetáhla si přes hlavu soudcovský talár, takže neviděla, jak mi na pár vteřin spadla brada. Když se na mě podívala a&#160;uhlazovala si kostýmek přes své baculaté boky, už jsem se snad tvářil normálně. Dokonce jsem se dokázal usmát.</p>
			<p class="MLP_text ParaOverride-1">„Já vím, špatný vtip,“ povzdychla si. „Ve vašem případě dokonce černý humor. Takže… mluvte. Ale stručně, ano?“</p>
			<p class="MLP_text ParaOverride-1">„Ten návrh se týká slečny Dobsonové,“ začal jsem.</p>
			<p class="MLP_text ParaOverride-1">„To mě nepřekvapuje. A&#160;dál?“</p>
			<p class="MLP_text ParaOverride-1">Balila si nějaké věci do obrovské kabelky, která by se v&#160;případě potřeby klidně mohla stát pytlem na dárky pro Santu. Mimo jiného do ní strčila i&#160;spisy, které před chvílí přinesla. Mariiny spisy.</p>
			<p class="MLP_text ParaOverride-1">„Před nějakou dobou jsem založil nadaci na ochranu přírody. Finančně ji podporuji.“</p>
			<p class="MLP_text ParaOverride-1">„Gratuluji.“</p>
			<p class="MLP_text ParaOverride-1">Potlačil jsem touhu zasténat nahlas a&#160;pokračoval jsem. „Slečna Dobsonová se dobrovolně přiznala. Nikdo ji nenutil přihlásit se na policii. Slíbil jsem, že já tu věc nahlásit nehodlám. Je velmi mladá. Jistě není nutné, aby šla do vězení. Rád bych svou nadaci nabídl jako místo případných obecně prospěšných prací.“</p>
			<p class="MLP_text ParaOverride-1">Konečně jsem měl její plnou pozornost. Otočila se na mě.</p>
			<p class="MLP_text ParaOverride-1">„Myslíte si, že jsem slabomyslná, pane Collinsi?“</p>
			<p class="MLP_text ParaOverride-1">„Cože?“ užasl jsem.</p>
			<p class="MLP_text ParaOverride-1">Unaveně zavrtěla hlavou. Vypadala jako někdo, kdo je nucen žít ve světě plném nedůvtipných, otravných a&#160;hlavně rozvláčně hovořících lidí.</p>
			<p class="MLP_text ParaOverride-1">„Bez ohledu na to, že jsem pana Morela nenechala rozehrát jeho etudu s&#160;vaším zlomeným srdcem, myslím si, že ve skutečnosti jste&#160;– slovy pana žalobce&#160;– opravdu utrpěl citovou újmu. A&#160;vy mi tu teď tvrdíte, že máte starost o&#160;její budoucnost a&#160;chcete ji zaměstnat?“ Odfrkla si a&#160;pokračovala v&#160;cpaní věcí do tašky. „Vážený pane, jakou bych měla jistotu, že se ji nechystáte otrávit… co já vím… hnojivem na kytky nebo ji udřít k&#160;smrti?“</p>
			<p class="MLP_text ParaOverride-1">„Prosím?“</p>
			<p class="MLP_text ParaOverride-1">„Musela bych být blázen, abych výkon trestu svěřila do rukou poškozené strany.“</p>
			<p class="MLP_text ParaOverride-1">„Neděláváte to tak?“ nesouhlasil jsem. „Můj právník říkal…“</p>
			<p class="MLP_text ParaOverride-1">„Právníci!“ zaúpěla a&#160;mávla rukou, jako by odháněla ováda. Pak si hodila tašku přes rameno a&#160;vyrazila ke dveřím. Zastavila se přede mnou. Asi proto, že jsem jí zastoupil cestu.</p>
			<p class="MLP_text ParaOverride-1">„Uznávám, že do trestů, které ukládám, se občas snažím vložit morální ponaučení,“ povzdychla si, když pochopila, že nehodlám jen tak uhnout. „Ale tohle je něco jiného. Mohl byste jí ublížit, a&#160;to si na svědomí nevezmu.“</p>
			<p class="MLP_text ParaOverride-1">„To nehrozí, věřte mi.“</p>
			<p class="MLP_text ParaOverride-1">„A&#160;vy mi na to nejspíš dáte své slovo, že?“ povzdychla si.</p>
			<p class="MLP_text ParaOverride-1">„To se vsaďte!“ opáčil jsem uraženě. Nebyl jsem zvyklý, aby někdo zpochybňoval má slova. Zamračila se, a&#160;tak jsem o&#160;mnoho pokorněji dodal: „Vaše ctihodnosti.“</p>
			<p class="MLP_text ParaOverride-1">Ustoupil jsem stranou a&#160;oba jsme vyšli na chodbu. Mlčela. Ho­rečně jsem přemýšlel, jaké argumenty ještě vytáhnout.</p>
			<p class="MLP_text ParaOverride-1">„Když půjde do vězení, zničí jí to život. A&#160;možná zdraví,“ dodal jsem polohlasně. Vždycky byla poněkud křehká.</p>
			<p class="MLP_text ParaOverride-1">„Máte nějaké výhrady k&#160;naší exekutivě, pane Collinsi?“ zeptala se mě pobaveně, když zamkla dveře své kanceláře.</p>
			<p class="MLP_text ParaOverride-1">Zavrtěl jsem hlavou. Tohle byl příliš tenký led.</p>
			<p class="MLP_text ParaOverride-1">„Já ano,“ zazubila se. „A&#160;věřte mi, že nikoho neposílám sedět, pokud si tím nejsem absolutně jistá,“ doplnila už vážně.</p>
			<p class="MLP_text ParaOverride-1">„O&#160;tom nepochybuji.“</p>
			<p class="MLP_text ParaOverride-1">Mávla rukou. Lichotky nejspíš nebyly něčím, co by na ni zabíralo. Vykročili jsme ke schodišti.</p>
			<p class="MLP_text ParaOverride-1">„Je jí sedmnáct,“ řekl jsem znovu. „A&#160;přiznala se. Má otce, který na ni může dohlížet…“</p>
			<p class="MLP_text ParaOverride-1">„Pane Collinsi!“ zvolala užasle. „Vy jste se minul povoláním. Proč vaši pohlednou tvářičku nevídám v&#160;soudní síni?“ Málem jsem zakopl o&#160;vlastní nohy. Takhle by to nešlo.</p>
			<p class="MLP_text ParaOverride-1">„Chci jí prostě dát šanci. Jistě existuje způsob. Můžete přece stanovit probační úředníky, aby kontrolovali, jak si vede.“</p>
			<p class="MLP_text ParaOverride-1">To už jsme stáli ve vstupní hale. Možná jsem ji trochu prokoukl. Sršela vtipem a&#160;ze zvyku mi vymezovala prostor, ale připadalo mi, že to bere vážně.</p>
			<p class="MLP_text ParaOverride-1">„Musím o&#160;tom popřemýšlet, pane Collinsi. Nejsem si jistá, jestli je taková věc vůbec přípustná. Ani bych s&#160;vámi neměla mluvit, víte o&#160;tom?“</p>
			<p class="MLP_text ParaOverride-1">Poznám, když do někoho zaseknu háček. Soudkyně rozhodně byla naštípnutá. No tak, Aarone, někde uvnitř je to prostě žena jako kterákoli jiná. Zaber trochu.</p>
			<p class="MLP_text ParaOverride-1">Přisunul jsem se nepatrně blíž, ale jen tak, abych nenarušil její osobní prostor.</p>
			<p class="MLP_text ParaOverride-1">„Nejsem obžalovaný ani žalující.“ Usmál jsem se na ni a&#160;podíval se jí do očí.</p>
			<p class="MLP_text ParaOverride-1">Bingo. Prudce se nadechla a&#160;sklopila pohled k&#160;zemi. Ale necouvla ani o&#160;milimetr, to jsem jí musel nechat.</p>
			<p class="MLP_text ParaOverride-1">„Jak jsem řekla&#160;– budu o&#160;tom přemýšlet. Nerada bych se s&#160;vámi o&#160;pár týdnů později znovu setkala v&#160;soudní síni a&#160;řešila například ublížení na zdraví.“ Upřela na mě varovný pohled.</p>
			<p class="MLP_text ParaOverride-1">Ta představa byla absurdní. Měl jsem na Marii vztek? Ano. Vlastně… občas jsem měl problém nerozbít první věc, která mi při myšlence na ni přišla pod ruku. Můj golfový trenažér by o&#160;tom mohl napsat baladu. Ale ublížit jí?</p>
			<p class="MLP_text ParaOverride-1">„Myslím, že jsem vám velmi jasně vysvětlil, jak se věci mají.“</p>
			<p class="MLP_text ParaOverride-1">„Jen doufám, že víte, co děláte,“ pronesla úplně vážně a&#160;věnovala mi pronikavý pohled. Vsadil bych se, že tímhle způsobem dokázala leckoho na lavici obžalovaných rozložit na molekuly.</p>
			<p class="MLP_text ParaOverride-1">„Velmi dobře,“ lhal jsem, jako když tiskne. Neměl jsem nejmenší tušení. Vlastně jsem se nestačil divit, co to tu k&#160;čertu dělám.</p>
			<p class="MLP_text ParaOverride-1">„Své rozhodnutí vám sdělím zítra,“ pronesla nesmlouvavě. Po­chopil jsem, že rozhovor je u&#160;konce. Mohl jsem jen doufat, že se mi ji podařilo přesvědčit.</p>
			<p class="MLP_text ParaOverride-1">Teprve pak jsme si jich všimli. Robert King a&#160;Marie stáli na druhé straně liduprázdné haly a&#160;vyjeveně nás pozorovali.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Jeli jsme výtahem do přízemí. Vstupní hala byla úplně liduprázdná a&#160;za přepážkou informací svítila lampička nočního hlídače.</p>
			<p class="MLP_text ParaOverride-1">„Myslím, že jsem vám velmi jasně vysvětlil, jak se věci mají.“</p>
			<p class="MLP_text ParaOverride-1">Bob i&#160;já jsme se za tím hlasem otočili. Byl tam Aaron. Se soudkyní Hammondovou. Stáli u&#160;paty schodiště a&#160;živě o&#160;něčem diskutovali. Zatím si nás nevšimli.</p>
			<p class="MLP_text ParaOverride-1">„Jen doufám, že víte, co děláte.“</p>
			<p class="MLP_text ParaOverride-1">„Velmi dobře,“ nedal se Aaron. Ať už šlo o&#160;cokoli, řekla bych, že to měl v&#160;kapse.</p>
			<p class="MLP_text ParaOverride-1">„Své rozhodnutí vám sdělím zítra,“ ukončila debatu Hammondová, která vypadala, že se ocitla v&#160;úzkých.</p>
			<p class="MLP_text ParaOverride-1">Konečně se obrátili naším směrem a&#160;oba na chvíli zaváhali. Soudkyně se spěšně rozloučila a&#160;odešla hlavním vchodem.</p>
			<p class="MLP_text ParaOverride-1">„Něco jsem si zapomněl! V&#160;kanceláři!“ vyhrkl najednou Bob a&#160;hnal se k&#160;výtahu.</p>
			<p class="MLP_text ParaOverride-1">„Co přesně sis tam zapomněl?“ volala jsem za ním vyděšeně. To mě tu hodlal nechat samotnou? S&#160;ním?</p>
			<p class="MLP_text ParaOverride-1">Něco zamumlal, a&#160;dřív než jsem stačila zareagovat, se za ním zavřely dveře a&#160;zdviž se s&#160;tichým hučením dala do pohybu.</p>
			<p class="MLP_text ParaOverride-1">Pomalu jsem se otočila. Blížil se. Zvolna, jako by se bál, že uteču. Pobaveně se usmíval. Vlastně se mi taky chtělo smát. Bylo by to k&#160;popukání, kdyby se to stalo někomu jinému než mně.</p>
			<p class="MLP_text ParaOverride-1">Podívala jsem se mu do očí. Ouvej… Byly chladné jako led.</p>
			<p class="MLP_text ParaOverride-1">„Slečno Dobsonová…,“ pozdravil a&#160;mně rázem vyschlo v&#160;krku. Poprvé použil mé skutečné jméno.</p>
			<p class="MLP_text ParaOverride-1">„Pane Collinsi…“</p>
			<p class="MLP_text ParaOverride-1">Zastavil se pár metrů ode mě. Připadala jsem si jako natažená na skřipec. Jeho zdvořilý úsměv zmizel. Nahradil ho smrtelně vážný výraz. Bylo to tady. Přišel čas, abych to dostala pěkně sežrat… Jenže on mlčel. Nervózně jsem přešlápla z&#160;jedné nohy na druhou a&#160;snažila se neuhnout pohledem.</p>
			<p class="MLP_text ParaOverride-1">„Budu muset jít,“ řekl najednou. Z&#160;jeho hlasu nebyla patrná žádná emoce. Ani hněv.</p>
			<p class="MLP_text ParaOverride-1">Přikývla jsem a&#160;zbaběle sklopila oči na uzel jeho kravaty. Všechno se ve mně svíralo. Tak moc, že jsem se skoro nedokázala nadechnout.</p>
			<p class="MLP_text ParaOverride-1">„Hodně štěstí. Ať vám to zítra dobře dopadne,“ popřál mi nečekaně.</p>
			<p class="MLP_text ParaOverride-1">On je prostě slušňák, blesklo mi hlavou. Nejspíš by se nikdy nesnížil k&#160;tomu, aby na někoho ječel. Anebo jsem se možná spletla. Třeba mu nedá zase tak moc práce se z&#160;toho všeho oklepat. Byli jsme spolu příliš krátce. Aaron vypadal stejně vyrovnaně jako kdykoli předtím.</p>
			<p class="MLP_text ParaOverride-1">Odcházel a&#160;mě se zmocnila panika.</p>
			<p class="MLP_text ParaOverride-1">„Aarone!“</p>
			<p class="MLP_text ParaOverride-1">Rozlehlá hala vracela mé zvolání ozvěnou. Znělo to jako výstřel.</p>
			<p class="MLP_text ParaOverride-1">Ohlédl se. Třásla se mi brada a&#160;nedalo se s&#160;tím nic dělat. Neměla jsem nejmenší tušení, co říct. Prostě jsem pohled na to, jak odchází, nedokázala vydržet.</p>
			<p class="MLP_text ParaOverride-1">Díval se na mě, a&#160;na vlastní oči tak mohl vidět, jak tam nedospěle popotahuju a&#160;žmoulám si ledové ruce. Připadala jsem si trapně. Chtěla jsem se mu znovu omlouvat, ale nebyla jsem si jistá, jestli by o&#160;to vůbec stál.</p>
			<p class="MLP_text ParaOverride-1">„Dobrou noc…,“ vykoktala jsem nakonec. Za mými zády tiše cinkl výtah.</p>
			<p class="MLP_text ParaOverride-1">„I&#160;vám, slečno Dobsonová,“ pousmál se. Už jsem slyšela tátovy kroky. Ještě poslední pohled a&#160;potom Aaron opravdu odešel.</p>
			<p class="MLP_text ParaOverride-1">„V&#160;pořádku?“ zeptal se Bob a&#160;vzal mě kolem ramen.</p>
			<p class="MLP_text ParaOverride-1">Trvalo pár vteřin, než jsem dokázala odpovědět.</p>
			<p class="MLP_text ParaOverride-1">„Ne. Já… Vlastně nevím.“</p>
			<p class="MLP_text ParaOverride-1">Objala jsem ho a&#160;schovala obličej někam mezi jeho sako a&#160;košili. Mlčel a&#160;jen mě držel.</p>
			<p class="MLP_text ParaOverride-1">„Všechno dobře dopadne,“ ujišťoval mě.</p>
			<p class="MLP_text ParaOverride-1">Nedůvěřivě jsem k&#160;němu zvedla oči. „Všechno?“</p>
			<p class="MLP_text ParaOverride-1">Zaváhal.</p>
			<p class="MLP_text ParaOverride-1">„Jemu to nedá. Dříve nebo později… Bude to chtít slyšet. Bude se chtít ujistit, jestli jsou věci tak, jak si myslí.“</p>
			<p class="MLP_text ParaOverride-1">Povzdychla jsem si.</p>
			<p class="MLP_text ParaOverride-1">„Jestli se mě snažíš jen chlácholit, tak… jde ti to skvěle.“</p>
			<p class="MLP_text ParaOverride-1">Usmál se a&#160;vedl mě k&#160;východu.</p>
			<p class="MLP_text_bez1radku_-12-0- ParaOverride-1">Po večeři jsem si poctivě lehla do postele. Dala jsem si mléko s&#160;medem, abych si byla jistá, že rychle usnu, ale nepomohlo to. Po nekonečném převalování jsem zkusila dát polštář na druhou stranu postele. Nic. Následovala snaha domluvit sama sobě pomocí rozumných argumentů. I&#160;kdyby soudkyně rozhodla, že nechá můj případ dojít až před Velkou porotu, podle Johna bychom to i&#160;tak vyhráli.</p>
			<p class="MLP_text ParaOverride-1">Sedla jsem si, pokrčila kolena a&#160;položila si na ně hlavu. Ne, tady asi vůbec nešlo o&#160;to, co zítra řekne soudkyně. Nezáleželo na tom, jestli dostanu půl roku, nebo pět.</p>
			<p class="MLP_text_-I- ParaOverride-1">Jak je mu? Myslí na mě? Nebo to nedokáže?</p>
			<p class="MLP_text ParaOverride-1">Vstala jsem, nazula si pantofle a&#160;sešla dolů do kuchyně. Svítilo se tam.</p>
			<p class="MLP_text ParaOverride-1">„Přidáš se?“ zeptal se táta. Seděl za kuchyňským stolem, pil pivo a&#160;mordoval se s&#160;rybářskými muškami.</p>
			<p class="MLP_text ParaOverride-1">„Nejspíš bych vykrvácela,“ prohlásila jsem při pohledu na všechny ty háčky. Sedla jsem si naproti němu. Chvíli jsem ho pozorovala, jak třídí pestrobarevná peříčka.</p>
			<p class="MLP_text ParaOverride-1">„Jak ses vlastně poznal s&#160;mámou?“ zeptala jsem se. S&#160;Carolyn jsme si volaly každý den. Kdyby mohla, spala by se sluchátkem v&#160;ruce. Když jí Bob řekl, že žiju, musela dostat sedativa. Teď už byla dobrá, jenže za mnou nemohla a&#160;já si nedovedla představit, jak hrozně se asi cítí.</p>
			<p class="MLP_text ParaOverride-1">Bob se píchl do prstu a&#160;se syknutím ho strčil do pusy. Vstala jsem, abych mu podala náplast.</p>
			<p class="MLP_text ParaOverride-1">„V&#160;práci,“ přiznal neochotně.</p>
			<p class="MLP_text ParaOverride-1">Rozzářily se mi oči. „To se ale nesmí, že ne?“</p>
			<p class="MLP_text ParaOverride-1">„Ne,“ zabručel a&#160;uši mu hořely jako pochodně. „Neměla bys jít spát?“</p>
			<p class="MLP_text ParaOverride-1">Pokrčila jsem rameny. „Nejde mi to. Třeba by zabrala pohádka na dobrou noc.“</p>
			<p class="MLP_text ParaOverride-1">Odfrknul si a&#160;zalepil si prst.</p>
			<p class="MLP_text ParaOverride-1">„Nechceš se na to radši zeptat mámy? Její verze bude určitě romantičtější. A&#160;ona se u&#160;toho nebude cejtit tak trapně.“</p>
			<p class="MLP_text ParaOverride-1">„Láska na první pohled?“ zkoušela jsem to dál.</p>
			<p class="MLP_text ParaOverride-1">Popadl prázdnou plechovku od piva a&#160;šel si pro další. Strčil hlavu do lednice. Až teprve potom se ozvalo: „Jo.“</p>
			<p class="MLP_text ParaOverride-1">Vítězně jsem se zazubila.</p>
			<p class="MLP_text ParaOverride-1">„Randili jste?“</p>
			<p class="MLP_text ParaOverride-1">„Pam!“ ohradil se netrpělivě. Oba jsme zůstali jako přimražení. Nešťastně si přejel rukou obličej.</p>
			<p class="MLP_text ParaOverride-1">„Promiň, Marie.“</p>
			<p class="MLP_text ParaOverride-1">„To je dobrý.“</p>
			<p class="MLP_text ParaOverride-1">„Ne, to není.“ Zase si sedl ke stolu a&#160;vzal mě za ruku.</p>
			<p class="MLP_text ParaOverride-1">„Nemůžu si nechat udělat tohle a&#160;divit se, že si mě lidi budou plést,“ ukázala jsem na svůj obličej.</p>
			<p class="MLP_text ParaOverride-1">„Mám tě rád,“ řekl najednou.</p>
			<p class="MLP_text ParaOverride-1">„Já tebe taky.“ Dívali jsme se na sebe napůl vyděšeně. O&#160;tomhle jsme ještě nemluvili. Pak se ale usmál.</p>
			<p class="MLP_text ParaOverride-1">„Kde jsme to přestali?“ Popadl nějaké peříčko a&#160;začal ho vlascem přivazovat na háček.</p>
			<p class="MLP_text ParaOverride-1">„Jestli jste randili.“</p>
			<p class="MLP_text ParaOverride-1">„Aha. No, ani ne.“</p>
			<p class="MLP_text ParaOverride-1">Užasle jsem se nadechla. „Ne?“</p>
			<p class="MLP_text ParaOverride-1">„Hele, vážně bys měla jít spát. A&#160;tyhle věci s&#160;dcerama probíraj matky!“</p>
			<p class="MLP_text ParaOverride-1">Zářila jsem jako měsíc v&#160;úplňku. Takže spolu nestihli ani pořádně chodit a&#160;už měli mě? Vášeň jak z&#160;románu.</p>
			<p class="MLP_text ParaOverride-1">„Jsi úplně rudá,“ zabručel.</p>
			<p class="MLP_text ParaOverride-1">„Ty taky.“</p>
			<p class="MLP_text ParaOverride-1">„Padej do postele.“</p>
			<p class="MLP_text ParaOverride-1">Vstala jsem a&#160;obešla stůl. Objala jsem Boba kolem krku. Strašně moc jsem se ho chtěla zeptat, co cítí k&#160;mámě teď, po osmnácti letech, ale na jednu noc už jsem ho mučila až dost.</p>
			<p class="MLP_text ParaOverride-1">„Dobrou, holčičko.“</p>
			<p class="MLP_text ParaOverride-1">„Dobrou, tati.“</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">„Cože jsi udělal?“</p>
			<p class="MLP_text ParaOverride-1">Ian se právě chystal k&#160;dalšímu zdrcujícímu odpalu na virtuálním hřišti v&#160;nejvyšším patře Chicago Spire, ale po mém stručném převyprávění rozhovoru se soudkyní Hammondovou mu hůl málem vypadla z&#160;rukou.</p>
			<p class="MLP_text ParaOverride-1">Předstíral jsem hledání ideální hole pro písečný terén a&#160;přemýšlel, jestli jsem radši neměl mlčet. S&#160;Ianem jsme si sice vždycky říkali všechno, ale téma Marie Dobsonová bylo přece jen trochu citlivé.</p>
			<p class="MLP_text ParaOverride-1">„Ten chlap z&#160;prokuratury z&#160;ní dělal masovou vražedkyni. Musel jsem něco udělat,“ zabručel jsem otráveně, aniž bych se na něj podíval. Vytáhl jsem SW hůl a&#160;udělal zkušební rozmach.</p>
			<p class="MLP_text ParaOverride-1">„Jistě,“ odtušil Ian a&#160;pak poslal míček někam do rybníka plného virtuálních kachen.</p>
			<p class="MLP_text ParaOverride-1">Projekce se vrátila na odpaliště. Byla řada na mně. „Je to ještě dítě,“ dodal jsem tónem sedmdesátiletého kmeta. „Dítě z&#160;ulice.“</p>
			<p class="MLP_text ParaOverride-1">Rozmach, švih a&#160;můj míček skončil zhruba ve stejných místech jako Ianův.</p>
			<p class="MLP_text ParaOverride-1">„Jsi nějak z&#160;formy,“ prohlásil a&#160;své nářadí odložil do stojanu. Jasný signál, že v&#160;golfu už pokračovat nehodlá. Zato v&#160;rozebírání svého bratra ano.</p>
			<p class="MLP_text ParaOverride-1">Naštvaně jsem rozhodil rukama.</p>
			<p class="MLP_text ParaOverride-1">„Fajn. Nemám tušení, proč to vlastně dělám, jasný? Ne, nepřestalo mi na ní záležet. Jo, mám pořád chuť zakroutit jí krkem. Spokojenej?“</p>
			<p class="MLP_text ParaOverride-1">Ian se posadil na barovou stoličku a&#160;usrkl džus s&#160;kostkami ledu a&#160;trochou vodky.</p>
			<p class="MLP_text ParaOverride-1">„A&#160;ty?“</p>
			<p class="MLP_text ParaOverride-1">Zaúpění, které ze mě vyšlo, mohlo klidně znít jako: „Polib si,“ ale to jsem určitě neřekl. Byl to přece můj bratr.</p>
			<p class="MLP_text ParaOverride-1">„Jak je libo,“ odtušil a&#160;shovívavě pokrčil rameny, Ian se nikdy nerval. Na to jsem měl Ethana. „Ale až budeš chtít, řeknu ti, že tenhle způsob léčení zlomenýho srdce je úplně na prd. Profesionální psychologický termín.“</p>
			<p class="MLP_text ParaOverride-1">Vytáhl jsem si čistou sklenici a&#160;nalil do ní vodku s&#160;ledem a&#160;trochou džusu. Škoda, že tu nebyl Ethan. Právě teď bych se rval docela rád. Měl jsem vztek. Byl ve mně už pěkných pár dní a&#160;místo, aby postupně vychládal, nabíral na intenzitě.</p>
			<p class="MLP_text ParaOverride-1">Ian seskočil ze své židle a&#160;přinesl mi mou hůl.</p>
			<p class="MLP_text ParaOverride-1">„Tohle by zatím mohlo trochu pomoct.“</p>
			<p class="MLP_text ParaOverride-1">Dlouze jsem vydechl. Jo, asi bude lepší mlátit do míčků.</p>
			<p class="MLP_text ParaOverride-1">„Dík.“</p>
			<p class="MLP_text ParaOverride-1">„Ty máš jen dvě možnosti,“ pokračoval, aniž jsem se ho prosil. Loupl jsem po něm dost naštvaným pohledem. Zaváhal jen na vteřinu a&#160;pak se usmál. „Trestný bod, nebo to zkus odpálit z&#160;tý kachny.“</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Bylo deset hodin a&#160;dvě minuty. Táta, John i&#160;já jsme poslušně čekali na svých místech. Měli jsme za sebou jízdu v&#160;doprovodu novinářů, snahu procpat se davem paparazziů a&#160;spoustu nejspíš nepovedených fotek od zástupců tisku. Morel s&#160;dredy sepnutými do culíku seděl přes uličku a&#160;tvářil se sebevědomě. Měla jsem strach, že se nervozitou pozvracím.</p>
			<p class="MLP_text ParaOverride-1">„Její ctihodnost Julia Hammondová. Prosím, povstaňte.“</p>
			<p class="MLP_text ParaOverride-1">Soudkyně s&#160;brýlemi ve vlasech a&#160;tlustým svazkem v&#160;podpaží vešla. Gestem ruky nás vyzvala, abychom si sedli.</p>
			<p class="MLP_text ParaOverride-1">„Kdybych řekla, že jsem se dobře vyspala, lhala bych, jako když tiskne,“ oznámila nám vyčítavě. „Slečno Dobsonová, doufám, že jste spala alespoň tak špatně jako já.“</p>
			<p class="MLP_text ParaOverride-1">Bez zaváhání jsem přikývla. Uplynulá noc byla jedno velké utrpení. Pořád jsem se převalovala a&#160;upadala do zmatených a&#160;strašidelných snů.</p>
			<p class="MLP_text ParaOverride-1">„Takže…,“ pokračovala soudkyně. „Třikrát jsem vyvenčila psa, upekla deset plechů máslových sušenek a&#160;nakonec uklidila celý dům. Asi si dovedete představit, jak jsem musela být zoufalá.“</p>
			<p class="MLP_text ParaOverride-1">Za jiných okolností bych se dobře bavila.</p>
			<p class="MLP_text ParaOverride-1">„Pane Morele,“ obrátila se na žalobce. „Pečlivě jsem zvážila všechny vaše argumenty. Dokonce jsem své asistenty donutila sedět až do dvou do rána u&#160;počítače a&#160;pročítat spisy podobných případů. Přestože máte v&#160;mnoha věcech pravdu, musím vám oznámit, že jsem se rozhodla nepostoupit tento případ soudu. Vyřídíme to tady a&#160;teď.“</p>
			<p class="MLP_text ParaOverride-1">Morel zatnul zuby, až se mu vyboulily tváře, ale pokorně přikývl. John si ode mě bez jediného ceknutí nechal drtit ruku.</p>
			<p class="MLP_text ParaOverride-1">„Slečno Dobsonová. Chci, abyste mě teď pečlivě poslouchala a&#160;moje slova si opakovala den co den až do konce svého života.“</p>
			<p class="MLP_text ParaOverride-1">Přikyvovala jsem úplně automaticky, jako bych byla stroj.</p>
			<p class="MLP_text ParaOverride-1">„Podle mého názoru není důvod, abyste byla souzena. Poškozená strana proti vám odmítá vznést obvinění, a&#160;kde není žalobce, není ani soudce. Nicméně…“ Naklonila se přes pult. Ztuhla jsem. <span class="MLP_znak_kurziva_11b">Nicméně</span> nebo <span class="MLP_znak_kurziva_11b">ale</span> nebyla slova, která bych chtěla slyšet.</p>
			<p class="MLP_text ParaOverride-1">„Sama víte, že váš skutek byl nečestný a&#160;nemorální. Obelhávala jste širokou veřejnost a&#160;zranila city mnoha lidí. Pro peníze.“ Povzdychla si a&#160;pak se na mě podívala skoro soucitně. Bulela jsem. „Někde mezi venčením psa a&#160;těmi sušenkami jsem došla k&#160;závěru, že vaše svědomí vám pravděpodobně dá zabrat dost, aniž by vám někdo musel dělat sáhodlouhou přednášku. Ráda bych věřila, že se zbytkem svého života naložíte lépe než s&#160;uplynulými roky.“</p>
			<p class="MLP_text ParaOverride-1">John mi strčil do ruky kapesník. Hlasitě jsem se vysmrkala.</p>
			<p class="MLP_text ParaOverride-1">„Nemám tušení, jak si váš právník poradí s&#160;kauzou krádeží v&#160;Chicagském divadle, ale za mě…“ Dramaticky se odmlčela a&#160;mně se plíce scvrkly jako dva propíchnuté balónky. „Jste volná. S&#160;jedinou drobnou výjimkou.“</p>
			<p class="MLP_text ParaOverride-1">Vteřinu absolutní euforie vystřídal úlek.</p>
			<p class="MLP_text ParaOverride-1">„Poškozená strana si nakonec přece jen vyžádala jisté odškodné.“</p>
			<p class="MLP_text ParaOverride-1">Nádech…</p>
			<p class="MLP_text ParaOverride-1">„Společnost pana Collinse založila před nějakým časem nadaci na ochranu přírody. Neptejte se mě na podrobnosti, ty se brzy dozvíte. Já vám ukládám šest měsíců obecně prospěšných prací právě v&#160;této nadaci. Nevím, jestli budete sázet kytky, nebo odblešovat slony, jsem ale přesvědčená, že vám to udělá dobře.“</p>
			<p class="MLP_text ParaOverride-1">Už jsem neslyšela, co říkala dál, protože jsem šokem úplně zkameněla. Bob mě najednou objímal, viděla jsem Johnův spokojený úsměv. Oba mi gratulovali.</p>
			<p class="MLP_text ParaOverride-1">„To se může?“ vypravila jsem ze sebe konečně. Myslela jsem na včerejšek. Na Aaronův rozhovor se soudkyní Hammondovou. „Ježkovy zraky, ona mě vydala Aaronovi!“ vydechla jsem šokovaně.</p>
			<p class="MLP_text ParaOverride-1">John se rozpačitě ošíval.</p>
			<p class="MLP_text ParaOverride-1">„No… soudkyně Hammondová je tímhle docela známá. Jednomu chlápkovi, co odjel na dovolenou a&#160;zapomněl dát kočkám žrádlo, nařídila, aby tři měsíce chodil v&#160;masce kocoura Garfielda a&#160;staral se o&#160;zvířata v&#160;útulku.“</p>
			<p class="MLP_text ParaOverride-1">Pokusila jsem se o&#160;úsměv. Neúspěšně.</p>
			<p class="MLP_text ParaOverride-1">„Nejspíš se ani nesetkáte,“ chlácholil mě Bob. „Na tohle má lidi.“</p>
			<p class="MLP_text ParaOverride-1">Nevěřícně jsem se na něj podívala a&#160;on jen bezradně pokrčil rameny.</p>
		</div>
</body>
</html>