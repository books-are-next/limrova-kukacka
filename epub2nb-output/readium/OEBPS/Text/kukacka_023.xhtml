<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>kukacka-21</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="kukacka-21" xml:lang="cs-CZ">
		<div class="_idGenObjectStyleOverride-1">
			<p id="_idParaDest-18" class="MLP_uroven2_kapitola ParaOverride-1">Kriminál a&#160;kostel</p>
			<p class="MLP_text_bez1radku ParaOverride-1">Bohužel jsem si to pamatovala. Vzpomínky na uplynulou noc se vynořily přesně ve chvíli, kdy jsem dopoledne otevřela oči. Šílená bolest hlavy mě přinutila připlácnout si polštář na obličej. Patří mi to! Vrhala jsem se na něj jako nějaká…</p>
			<p class="MLP_text ParaOverride-1">Vzápětí dorazila vzpomínka na Nathana. Odhodila jsem polštář.</p>
			<p class="MLP_text ParaOverride-1">„Do hajzlu!“</p>
			<p class="MLP_text ParaOverride-1">Nemohla jsem se rozhodnout, jestli mě víc děsí možnost, že by Helen na Nathana nějak přišla, nebo představa, jak mi celá Teova banda dýchá na záda. Dokáže držet jazyk za zuby? Zamračila jsem se. Snad nebude dělat blbosti, pitomec jeden. Možná bych mu mohla pro začátek poslat pár tisíc. Aby věděl, že se ho nechystám převézt.</p>
			<p class="MLP_text ParaOverride-1">Vymotala jsem se z&#160;postele. Krevní oběh na zvýšenou námahu ihned zareagoval a&#160;zbytky alkoholu se rozběhly krevním řečištěm jako banda zhulákaných bubeníků. Ve spáncích mi tepalo. Potřebovala jsem sprchu. Podařilo se mi přesvědčit své vyděšené podvědomí, že všechno dobře dopadne. Nath mě má přece rád. Koneckonců&#160;– bylo na něm vidět, že jsem mu hodně chyběla.</p>
			<p class="MLP_text ParaOverride-1">Starosti spolu s&#160;mýdlovou pěnou odplavila horká voda a&#160;mně se vrátily myšlenky na Aarona. Nakonec jsem ještě mokrá vyběhla z&#160;koupelny, abych se podívala po mobilu. Zmateně jsem se rozhlížela. Spala jsem ve spodním prádle. Šaty visely na ramínku. Jak se tam asi dostaly? Kabelka ležela na toaletním stolku a&#160;mobil spořádaně čekal uvnitř. Žít v&#160;domě s&#160;personálem mělo zjevně mnohem víc výhod, než jsem původně tušila.</p>
			<p class="MLP_text_-0-12- ParaOverride-1">Na displeji zářila obálka příchozí zprávy.</p>
			<p class="MLP_ZPRAVY_TUCNE"><span class="CharOverride-1">Jsi uzasna. Miluju te. Aaron</span></p>
			<p class="MLP_ZPRAVY_TUCNE"><span class="CharOverride-1">P. S. Pomaha aspirin…</span></p>
			<p class="MLP_text_-12-0- ParaOverride-1">Úžasná? To určitě. Ale stejně jsem se začala spokojeně usmívat. Vrátila jsem se do koupelny a&#160;pomocí vatového tampónu z&#160;obličeje odstranila poslední zbytky včerejšího flámu. Pocit nevolnosti se mezitím změnil v&#160;ukrutný hlad. Nastal čas sejít do jídelny a&#160;čelit Helen. Moje nálada rázem klesla k&#160;bodu mrazu.</p>
			<p class="MLP_text ParaOverride-1">Madam Kingová navzdory pokročilé hodině seděla v&#160;jídelně. Výraz v&#160;obličeji měla nastavený na neutrál, ale tím jsem se nenechala splést. Brzy se ukázalo, že mé neblahé tušení bylo správné. Na stole mi připravila malý dárek. Barevnou brožurku plnou fotografií. Tu stavbu jsem poznala. Kamenná, pískově žlutá budova mi vždycky připomínala spíš strašidelný zámek. Park kolem nemohl na ponuré atmosféře, která na mě z&#160;toho místa vždycky čišela, nic změnit. <span class="MLP_znak_kurziva_11b">Dwightské nápravné zařízení&#160;– informace pro novináře a&#160;veřejnost</span> stálo tučným písmem hned pod fotkou. Klesla jsem na židli a&#160;snažila se potlačit touhu narvat to Helen do krku.</p>
			<p class="MLP_text ParaOverride-1">„Třeba bys na svatební cestu chtěla jet tam,“ nadhodila sladce a&#160;upřela na mě ocelový pohled. „Včera v&#160;noci to tak aspoň vypadalo.“</p>
			<p class="MLP_text ParaOverride-1">Nedokázala jsem promluvit. Znovu jsem se zadívala na ten obrázek. Bobtnaly ve mně sebelítost a&#160;vztek.</p>
			<p class="MLP_text ParaOverride-1">„Málem ses s&#160;ním vyspala!“ obvinila mě. „Copak jsme o&#160;tom nemluvily? To jsi opravdu tak hloupá?! Ještěže se alespoň on ovládal,“ uzavřela jedovatě.</p>
			<p class="MLP_text ParaOverride-1">Zdálo se mi, že vybuchnu. Nemívala jsem sklony k&#160;násilí, ale tohle byla rána pod pás. A&#160;nejhorší na tom bylo, že Helen měla tak trochu pravdu. Kdyby to Aaron nezastavil, všechno mohlo prasknout.</p>
			<p class="MLP_text ParaOverride-1">„Už žádný tvrdý alkohol!“ udeřila na mě přísně.</p>
			<p class="MLP_text ParaOverride-1">„To říká ta pravá!“</p>
			<p class="MLP_text ParaOverride-1">„Ale já vím, kdy si to můžu dovolit. Na rozdíl od tebe se držím naší dohody, není to tak? Jenže už skoro nespím, jak se děsím toho, co zase provedeš! Na tu gynekologickou operaci půjdeš!“ přikázala.</p>
			<p class="MLP_text ParaOverride-1">Její stále sílící hlas vůbec nedělal dobře mé bolavé hlavě. A&#160;představa, že by mi doktor Bradley… Zase se mi udělalo na zvracení. A&#160;děsilo mě, že se z&#160;toho možná nevykecám.</p>
			<p class="MLP_text ParaOverride-1">„Na nic z&#160;toho, co se děje, jsi mě nepřipravila!“ obvinila jsem ji. „Ty nemůžeš spát? A&#160;co já?! Každej blbej den se bojím, jaká novinka na mě zase vybafne. Nejdřív ses mi jaksi zapomněla zmínit, že se Pamela bude vdávat. A&#160;taky ti nějak uniklo, že to byla děvka…“</p>
			<p class="MLP_text_-I- ParaOverride-1">Ups.</p>
			<p class="MLP_text ParaOverride-1">Nejradši bych si překousla jazyk. Tohle jsem přehnala. Helen seděla u&#160;stolu podobná voskové figuríně.</p>
			<p class="MLP_text ParaOverride-1">„Promiň,“ vysoukala jsem ze sebe. Nejdřív nijak nereagovala.</p>
			<p class="MLP_text ParaOverride-1">„Nenapadlo mě, že tě bude mít rád,“ řekla potom tiše.</p>
			<p class="MLP_text ParaOverride-1">Snažila jsem se přijít na to, co tím myslí. Mrzelo ji, že Pamelu rád neměl? Nebo jí tahle vzájemná náklonnost prostě jen komplikuje plány?</p>
			<p class="MLP_text ParaOverride-1">„To asi nečekal nikdo,“ utrousila jsem a&#160;vrátila se k&#160;zírání na fotku vězení. Leták optimisticky oznamoval, že vězenkyně se zapojily do projektu výcviku asistenčních psů. Bezva, hned jsem se tam těšila víc.</p>
			<p class="MLP_text ParaOverride-1">„Existujou důkazy? Načapal někdy někdo Pamelu? Nebo to byly jen drby?“</p>
			<p class="MLP_text ParaOverride-1">„Netajila se tím, jak žije. Byl to její oblíbený sport.“ Helen se pousmála, ale tak nějak smutně.</p>
			<p class="MLP_text ParaOverride-1">„Takže žádný fotky? Žádný přistižení při činu?“</p>
			<p class="MLP_text ParaOverride-1">Zavrtěla hlavou.</p>
			<p class="MLP_text ParaOverride-1">Nadšeně jsem se rozzářila. „No, tak vidíš! Co kdybych Aaronovi řekla, že…“</p>
			<p class="MLP_text ParaOverride-1">„Nikdy ti to neuvěří!“ přerušila mě. „Takhle ji vnímal každý.“</p>
			<p class="MLP_text ParaOverride-1">Unaveně jsem si promnula bolavé čelo. Bylo k&#160;smíchu, že tohle zrnko pravdy do té velké lži nezapadalo. Budu muset lhát, abych mohla přiznat pravdu, že jsem panna.</p>
			<p class="MLP_text ParaOverride-1">„Uvěří,“ přesvědčovala jsem ji. „Můžu ho přivést na myšlenku, že jsem si ty milence vymyslela, abych byla zajímavá.“</p>
			<p class="MLP_text ParaOverride-1">Dívala se na mě a&#160;nervózně si hrála s&#160;kávovou lžičkou. Přesouvala ji po ubruse tam a&#160;zpátky.</p>
			<p class="MLP_text ParaOverride-1">„Řekla bych ti, že je to příliš riskantní. A&#160;že bychom si kvůli tomu mohly obě prohlídnout dwightský zámeček zevnitř. Ale ty bys mě stejně neposlechla.“ Povzdychla si. „Jsi stejně tvrdohlavá jako…“ Zarazila se.</p>
			<p class="MLP_text ParaOverride-1">„Jako kdo?“</p>
			<p class="MLP_text ParaOverride-1">Zamračila se. „Jako mezek!“</p>
			<p class="MLP_text ParaOverride-1">Ten naštvaný výraz jsem jí vrátila.</p>
			<p class="MLP_text ParaOverride-1">„Včera se vyplatilo, že jsem ti neřekla úplně všechno,“ změnila najednou téma. „Když se tě Collins ptal na tu věc s&#160;vykradenou knihovnou, byla jsi nevinnost sama. Uvěřil, že s&#160;tím nemáme nic společného.“</p>
			<p class="MLP_text ParaOverride-1">Poposedla jsem na své židli. „S&#160;čím nemáme nic společnýho?“</p>
			<p class="MLP_text ParaOverride-1">„Ty ročníkové práce, co se ztratily, byly rukopisy.“</p>
			<p class="MLP_text ParaOverride-1">Nechápavě jsem zvedla obočí. „No a?“</p>
			<p class="MLP_text ParaOverride-1">„Podnikla jsem preventivní krok a&#160;zdá se, že se vyplatil,“ usmála se. „Collins zatím netuší, jaké máš písmo, a&#160;teď už ho nemůže srovnat s&#160;Pameliným. Nechala jsem ukrást rukopisy celého jednoho ročníku. Vzbudilo by podezření, kdyby zmizely jen ty její. Takhle nikdo na nic nepřijde. Ani ten čmuchal Parker nebude mít žádný důkaz, že to vloupání s&#160;tebou nějak souviselo. Obzvlášť, když se po čase některé z&#160;těch prací najdou. A&#160;pár tvých se skutečně najde, ale samozřejmě už budou přepsané.“</p>
			<p class="MLP_text ParaOverride-1">Koukala jsem na ni jako na blázna. Ona fakticky nechala vykrást školu?</p>
			<p class="MLP_text ParaOverride-1">Jenže pak jsem si na něco vzpomněla. Jak jsem mohla být tak pitomá! Vždyť já mu před časem napsala vzkaz!</p>
			<p class="MLP_text ParaOverride-1">„Ty nebudeš snídat?“ zeptala se mě Helen, teď už přátelsky.</p>
			<p class="MLP_text ParaOverride-1">Zmateně jsem se rozhlédla po stole plném jídla. Kručelo mi v&#160;břiše, ale momentálně jsem neměla na nic chuť. Zmocnila se mě nefalšovaná hrůza. Co když existují ještě nějaké další papíry s&#160;Pameliným písmem? Aaron by mohl na všechno přijít! Měla bych o&#160;tom dopise Helen říct? Ne! Z&#160;toho by ji kleplo!</p>
			<p class="MLP_text ParaOverride-1">Váhavě jsem se natáhla po jablku. Když jsem se do něj zakousla, připadalo mi, že přežvykuju suchou slámu.</p>
			<p class="MLP_text ParaOverride-1">„Zásilka pro slečnu Kingovou,“ vytrhl mě ze zamyšlení Richardův hlas. Sluha přicházel a&#160;v&#160;rukou nesl obrovský pugét rudých růží. Skoro za nimi nebyl vidět. Okamžitě se mi navzdory vší úzkosti a&#160;stresu rozzářila tvář.</p>
			<p class="MLP_text ParaOverride-1">„Pro mě?“ zeptala jsem se s&#160;připitomělým úsměvem.</p>
			<p class="MLP_text ParaOverride-1">„No, já se půjdu převléknout,“ prohlásila Helen. „Za hodinu máme být ve svatebním salonu.“ A&#160;odešla.</p>
			<p class="MLP_text ParaOverride-1">Očichávala jsem záplavu květin a&#160;znovu mě přepadl pocit, že si toho chlapa vůbec nezasloužím. Nechápala jsem, co na mně vlastně má. Byla jsem jen malá prostořeká holka. Holka s&#160;prolhaným jazykem.</p>
			<p class="MLP_text ParaOverride-1">Všimla jsem si zlacené kartičky zastrčené mezi květy a&#160;vytáhla ji.</p>
			<p class="MLP_dopis_bez1radku_-I- ParaOverride-4">Po včerejšku nevím, jestli nemáš vokno, tak se radši připomínám. Zlom vaz! Pár měsíců se ti do ničeho nebudu montovat.</p>
			<p class="MLP_dopis_podpis_-I- ParaOverride-1">Starý přítel</p>
			<p class="MLP_text ParaOverride-1">Tu kytku jsem odhodila, jako by byla jedovatá. Vypotácela jsem se z&#160;jídelny. Než jsme s&#160;Helen vyrazily na zkoušku šatů, zavřela jsem se v&#160;koupelně.</p>
			<p class="MLP_text_bez1radku_-12-0- ParaOverride-1">Po celou dobu návštěvy salonu jsem byla mimo. Strach z&#160;budoucnosti měl účinky velké kostky ledu v&#160;břiše, která se ne a&#160;ne rozpustit. Nevnímala jsem, co se kolem děje. Kam mě postavili, tam jsem zůstala. Když mi to přikázali, zvedla jsem ruce. Na povel jsem se otáčela.</p>
			<p class="MLP_text ParaOverride-1">Takže mě dost překvapilo, když mi po nějaké době došlo, že ten nádherný odraz v&#160;zrcadle je můj vlastní. Dokonale mě připravil o&#160;dech i&#160;o&#160;řeč.</p>
			<p class="MLP_text ParaOverride-1">„Překrásná! Úžasná!“ ozývalo se kolem.</p>
			<p class="MLP_text ParaOverride-1">A&#160;já jen tiše zašeptala: „Ty vole!“</p>
			<p class="MLP_text ParaOverride-1">Šaty vypadaly jako ušité z&#160;jemného peří. Jednotlivé kousky se překrývaly. Přiléhavé, ale vzdušné. Z&#160;mé hubené postavy „samá ruka, samá noha“ udělaly štíhlé tělo elegantní, uhrančivé sexy labutě. K&#160;šatům patřil extravagantní závoj, nebo spíš koruna z&#160;krajek a&#160;peří. Nemohla jsem tomu uvěřit. Až po strašně dlouhé době, kdy mnou neustále někdo otáčel a&#160;čechral mi peří, jsem očima vyhledala Helen. Její pohled byl smutný, ale úsměv na její tváři… vítězný.</p>
			<p class="MLP_text ParaOverride-1">„Jsou překrásný,“ řekla jsem, abych rozředila zvláštní dusno, které náhle nastalo.</p>
			<p class="MLP_text ParaOverride-1">„Svatba dědičky King Petroleum bude slavností desetiletí.“ Helen se postavila za mě a&#160;položila mi ruce na ramena. Napadlo mě, že bych jí hrozně přála, aby to všechno vyšlo. Aby to vyšlo nám.</p>
			<p class="MLP_text ParaOverride-1">Dívala jsem se na náš odraz v&#160;zrcadle. Slušelo nám to. Jako bychom k&#160;sobě patřily. Pak ale kouzlo pominulo. Ona to nevydržela a&#160;odešla na druhou stranu místnosti. Bylo mi jasné, na co myslela. Na Pamelu.</p>
			<p class="MLP_text ParaOverride-1">A&#160;já myslela na mámu. Ze všech sil jsem odháněla smutek, že to nebude ona, kdo bude na mé svatbě. Nad vodou mě drželo jen pomyšlení, že se díky celé téhle akci o&#160;ni budu moct konečně postarat. Samozřejmě tajně, ale časem určitě na nějaký způsob přijdu.</p>
			<p class="MLP_text ParaOverride-1">Raději jsem si zase přečetla Aaronovu dnes už desátou zprávu. Napsal ji těsně předtím, než odešel na pracovní oběd. Končila stejně jako ty ostatní: <span class="MLP_znak_kurziva_11b">Miluju tě</span>.</p>
			<p class="MLP_text ParaOverride-1">„Jen nevím, kdy zvládneme zkoušku v&#160;kostele. A&#160;bez zkoušky mi určitě zešediví vlasy!“ vyhrožovala svatební agentka a&#160;upírala na Helen mučednický pohled. Nenechala ji odpovědět a&#160;pokračovala. „Už jsem kontaktovala každého: pana ženicha, rodiče snoubenců i&#160;kněze. Všem se to hodí zítra.“ Vyzývavě zvedla bradu, připravená nepřijmout ne.</p>
			<p class="MLP_text ParaOverride-1">„Musí tam být všichni?“ zeptala se Helen nevraživě. Nejspíš jí zvedalo mandle, že se tam objeví Bob. Mně se radostí rozbušilo srdce. Pan King mi chyběl. A&#160;uvidím tam Aarona!</p>
			<p class="MLP_text ParaOverride-1">„Musí!“ prohlásila agentka nesmlouvavě.</p>
			<p class="MLP_text ParaOverride-1">Helen s&#160;napjatým výrazem přikývla.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Vzduch uvnitř katedrály svatého Jakuba byl chladný a&#160;voněl kadidlem. Svatební agentka Kingových připomínala dirigentku symfonického orchestru. Vykřikovala povely a&#160;komandovala přítomné. Přesto ve mně rostl a&#160;sílil sváteční pocit. Radost, o&#160;které bych donedávna ani nevěřil, že je v&#160;takové míře možná. Až se sem za týden znovu postavím, pravděpodobně to nebude stejné. Obklopí nás davy lidí a&#160;já se budu těšit jen na to, až konečně zamíříme na letiště.</p>
			<p class="MLP_text ParaOverride-1">Ale právě teď? Stála nás tu hrstka. Nikde samozřejmě nevisely květinové ozdoby a&#160;nehořely svíce. Dopadalo sem jen venkovní světlo obarvené tisíci sklíček v&#160;mozaikových oknech. Měl jsem aspoň spoustu prostoru soustředit se na Pam, která se zavěšená do svého otce právě objevila ve dveřích na druhém konci nekonečné uličky vedoucí mezi kostelními lavicemi. Měla na sobě džíny a&#160;tričko. Byla nervózní a&#160;vypadala nádherně.</p>
			<p class="MLP_text ParaOverride-1">Rozsvítil jsem se jako dvousetwattová žárovka. Blížila se. Spolu se svým otcem se pečlivě snažila kráčet do rytmu tiše hrající hudby, ale vůbec jí to nešlo. Rozpačitě se usmála. Byl jsem z&#160;ní úplně vedle. Vzal bych si ji tady a&#160;teď.</p>
			<p class="MLP_text ParaOverride-1">Nerušilo mě ani polohlasné dohadování Helen Kingové se svatební agentkou, ani dřímající kněz v&#160;zahradnickém overalu, který seděl kousek stranou na přinesené židli. Nespouštěl jsem oči z&#160;Pam.</p>
			<p class="MLP_text ParaOverride-1">„Teď jste na řadě vy, Otče,“ vybídla kněze organizátorka.</p>
			<p class="MLP_text ParaOverride-1">Starý pán se s&#160;heknutím zvedl ze židle. „Takže,“ začal. „Nejdřív se budu modlit. Posadíte se a&#160;já přečtu ten proslov,“ pohlédl na madam Kingovou, která souhlasně přikývla. „Po písni přejdeme k&#160;svatebním slibům.“</p>
			<p class="MLP_text ParaOverride-1">Pam se chvěla. Tak moc, až jsem měl chvíli strach, že to neustojí. Objal jsem ji kolem pasu a&#160;přitiskl k&#160;sobě. Bylo to úžasné. Opřela se o&#160;mě a&#160;okamžitě se uklidnila.</p>
			<p class="MLP_text ParaOverride-1">„Dál už to asi znáte. Prsteny, požehnání a&#160;polibek. No, a&#160;potom už Bůh s&#160;vámi,“ dokončil farář svůj projev.</p>
			<p class="MLP_text ParaOverride-1">Potlačil jsem smích.</p>
			<p class="MLP_text ParaOverride-1">„Výborně, Otče,“ pochválila ho agentka a&#160;cosi si odškrtla ve svém seznamu.</p>
			<p class="MLP_text ParaOverride-1">„Chcete si to zkusit ještě jednou?“ oslovila nás. Když jsme to všichni takřka unisono odmítli, zklamaně zamlaskala a&#160;rozloučila se. Cestou bručela něco o&#160;dortech, líných vších a&#160;opožděných dodávkách.</p>
			<p class="MLP_text ParaOverride-1">„Půjdeš se mnou na oběd?“ zeptal jsem se Pam dřív, než se ji někdo pokusí ode mě násilím odtrhnout. Její oči se okamžitě rozzářily. Připadalo mi, že se chystá souhlasit, ale pak se posmutněle ohlédla na svého otce, který stál tak nějak stranou všeho.</p>
			<p class="MLP_text ParaOverride-1">„Nebo bychom mohli jít všichni,“ navrhoval jsem hlasitěji a&#160;přitom jsem se významně podíval na Boba a&#160;na Helen.</p>
			<p class="MLP_text ParaOverride-1">„Já už něco mám,“ prohlásila madam Kingová. „A&#160;ty se také nezdrž dlouho, Pamelo. Čekají na tebe nějaké ty… papíry.“</p>
			<p class="MLP_text ParaOverride-1">Bob ale souhlasil. Na rozdíl od své ženy se totiž zdál být tou nabídkou vysloveně potěšený.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Vlastně bych tam ani nemusela být. S&#160;přehledem si vystačili beze mě. Ale to bych přišla o&#160;ten zážitek vidět je spolu. Oba úplně uvolněné a&#160;v&#160;pohodě. Semleli všechno možné&#160;– od baseballu přes politiku na Blízkém východě až po televizní seriály. Nestačila jsem se divit. Jen jsem mlčela, usrkávala džus a&#160;užívala si to. Nechala jsem se hladit tím všeříkajícím pohledem, který ke mně Aaron každou chvíli vysílal, a&#160;s&#160;podepřenou hlavou jsem sledovala jeho gesta a&#160;mimiku. Byla jsem do něj blázen.</p>
			<p class="MLP_text ParaOverride-1">„Hele, nenaštvěte se,“ nadhodil najednou Bob, a&#160;protože se díval střídavě na oba, pochopila jsem, že mě hodlá zatáhnout do hovoru. „Rád bych si něco ujasnil. Koneckonců&#160;– Pam je moje jediná dcera.“</p>
			<p class="MLP_text ParaOverride-1">„Jen do nás,“ povzbuzoval ho Aaron. Jeho úsměv se nikam neztratil, ale všimla jsem si, že se narovnal. Už jsem vypozorovala, že tohle dělá vždycky, když je ve střehu.</p>
			<p class="MLP_text ParaOverride-1">Bob si podrbal strniště na tváři. „Pam ztratila paměť. Podle toho, co vím, pamatuje si věci jen nějakých pár měsíců nazpátek.“</p>
			<p class="MLP_text ParaOverride-1">Přikývla jsem. Aaron čekal.</p>
			<p class="MLP_text ParaOverride-1">„No, nejsem ve tvý kůži, děvče, ale tvůj život ti někdo musel převyprávět. A&#160;mimo jiný ti matka oznámila, že se budeš vdávat. To je docela síla.“</p>
			<p class="MLP_text ParaOverride-1">Bylo by hezké, kdyby to takhle udělala a&#160;já se některé věci nemusela dozvědět až z&#160;netu. Ale přikývla jsem. Netušila jsem, kam tím míří.</p>
			<p class="MLP_text ParaOverride-1">„Naskočila jsi do života, kterej je pro tebe cizí. Máš si brát chlapa, kterýho v&#160;podstatě neznáš. Jen mě zajímá, jestli to není moc narychlo. Vy mi asi řeknete, že je tu ta miliardová fúze,“ zamračil se. „Ale já prostě nechci, aby za pár měsíců žil každej z&#160;vás na jiným konci světa a&#160;už se s&#160;tím nedalo nic dělat.“</p>
			<p class="MLP_text ParaOverride-1">Helen měla pravdu, Bob měl šestý smysl. Sice to vzal z&#160;jiného konce, ale pojmenoval to úplně přesně. Žila jsem cizí život.</p>
			<p class="MLP_text ParaOverride-1">„Bobe,“ začala jsem a&#160;dalo mi velkou práci mluvit klidně. „Už jsem ti říkala, že si ho opravdu chci vzít. A&#160;ta smlouva s&#160;tím nemá nic společnýho.“ Cítila jsem, že rudnu. Aaron se tak trochu záhadně usmíval.</p>
			<p class="MLP_text ParaOverride-1">„Miluju vaši dceru, Bobe, jestli jste se chtěl zeptat na tohle.“</p>
			<p class="MLP_text ParaOverride-1">Srdce se mi mohlo zbláznit radostí. Bob zrudnul.</p>
			<p class="MLP_text ParaOverride-1">„To mám za to, že se v&#160;tom šťourám,“ zabručel. Musela jsem se smát.</p>
			<p class="MLP_text ParaOverride-1">„A&#160;kde budete bydlet?“ změnil honem téma.</p>
			<p class="MLP_text ParaOverride-1">Zarazila jsem se. No jo… ostrov v&#160;Karibiku už jsem nějak dala k&#160;ledu.</p>
			<p class="MLP_text ParaOverride-1">„Máma mi slíbila dům,“ nadhodila jsem nejistě. Potom mi něco došlo. „Ještě jsem u&#160;tebe nebyla!“ zvolala jsem užasle. Všechno šlo strašně rychle. Věděla jsem jen, že Aaron Collins obývá několik pater v&#160;tom obrovském mrakodrapu na North Lake Shore Drive.</p>
			<p class="MLP_text ParaOverride-1">„Tak to co nejdřív napravíme,“ usmál se a&#160;lehce přimhouřil oči. Zatajila jsem dech.</p>
			<p class="MLP_text ParaOverride-1">Bob si nenápadně odkašlal, aby upozornil na dosud nezodpovězenou otázku. První promluvil Aaron.</p>
			<p class="MLP_text ParaOverride-1">„Ještě jsme se o&#160;tom nebavili. Ale strávíme pár týdnů v&#160;Itálii. Myslím, že snad zbyde trocha času na povídání.“ Bob zrudnul ještě víc a&#160;mně se málem podařilo ukousnout okraj skleničky. „Když bude Pam chtít, klidně se přestěhuju. Bydlet v&#160;centru je praktické kvůli práci, ale můžeme si vybrat i&#160;klidnější místo někde stranou.“</p>
			<p class="MLP_text ParaOverride-1">S&#160;Aaronem. Někde stranou… Na moment mě uchvátila snová představa, jaké to bude po svatbě. My dva. V&#160;Itálii. A&#160;později v&#160;nějakém domě, který bude jen náš. Každý den a&#160;už napořád. Spát spolu, vstávat spolu… Nemohla jsem uvěřit, že je to tak blízko.</p>
			<p class="MLP_text ParaOverride-1">Aaron přivolal číšníka.</p>
			<p class="MLP_text ParaOverride-1">„Je mi to moc líto, ale musím do práce. Ten Arab,“ vysvětloval mi. „Bylo to moc fajn. Díky, Bobe.“ Oba vstali a&#160;podali si ruce.</p>
			<p class="MLP_text ParaOverride-1">„Pozdravuj matku, Pam. I&#160;když o&#160;to asi nebude stát,“ usmál se Bob a&#160;dal mi pusu na tvář.</p>
			<p class="MLP_text ParaOverride-1">„Ráda bych tě zase viděla,“ vyhrkla jsem, když se oblékal do dlouhého pršipláště.</p>
			<p class="MLP_text ParaOverride-1">Potěšeně se zazubil. „Bezva. Nechceš se za mnou někdy stavit v&#160;práci? Jsem tam skoro pořád.“</p>
			<p class="MLP_text ParaOverride-1">Vykulila jsem oči. Nikdy by mě nenapadlo, že bych šla k&#160;policajtům jenom na kus řeči.</p>
			<p class="MLP_text ParaOverride-1">„Jo, to bych snad mohla,“ vysoukala jsem ze sebe.</p>
			<p class="MLP_text ParaOverride-1">V&#160;podzemních garážích jsme se definitivně rozloučili. Zůstala jsem s&#160;Aaronem.</p>
			<p class="MLP_text ParaOverride-1">„Jsi v&#160;pořádku?“ zeptal se. Přivinul mě k&#160;sobě a&#160;dal mi pusu. Nádherně voněl.</p>
			<p class="MLP_text ParaOverride-1">„Nevypadám na to?“ zeptala jsem se opatrně.</p>
			<p class="MLP_text ParaOverride-1">Vyčkávavě mlčel. Byla jsem zřejmě nebezpečně čitelná.</p>
			<p class="MLP_text ParaOverride-1">„Je to hloupý,“ začala jsem.</p>
			<p class="MLP_text ParaOverride-1">„Tomu nevěřím.“</p>
			<p class="MLP_text ParaOverride-1">„Totiž… Najednou mi přišlo neuvěřitelný, že život může bejt tak krásnej. Dostala jsem strach, že se mi to jenom zdá. Že se to nikdy nestane.“</p>
			<p class="MLP_text ParaOverride-1">Mlčel a&#160;hladil mě po zádech. Cítila jsem jeho rty na spánku hned vedle svých jizev.</p>
			<p class="MLP_text ParaOverride-1">„Říkala jsem ti, že je to hloupý.“</p>
			<p class="MLP_text ParaOverride-1">„Není. Já o&#160;tom přemýšlím pětkrát denně,“ přiznal se.</p>
			<p class="MLP_text ParaOverride-1">Nestihla jsem se ani začít divit, protože se jeho rty přesunuly na mou tvář a&#160;pak už mě líbal. Ruku s&#160;prstenem jsem schovala do kapsy bundy. Druhou jsem mu zabořila do vlasů.</p>
			<p class="MLP_text ParaOverride-1">„Ale ono se to stane,“ ujišťoval mě. „Dohlédnu na to.“</p>
			<p class="MLP_text ParaOverride-1">Strčila jsem si svůj trochu studený nos pod klopu jeho kabátu. Bylo mi neskutečně krásně.</p>
		</div>
</body>
</html>