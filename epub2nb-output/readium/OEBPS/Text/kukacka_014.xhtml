<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>kukacka-12</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="kukacka-12" xml:lang="cs-CZ">
		<div class="_idGenObjectStyleOverride-1">
			<p id="_idParaDest-9" class="MLP_uroven2_kapitola ParaOverride-1">Únos</p>
			<p class="MLP_text_bez1radku ParaOverride-1">Vrátil jsem se domů a&#160;po telefonu nahrál vzkaz pro Cindy. Požádal jsem ji, aby hned ráno dala vědět Georgeovi, že budu tři dny pryč. Kdybych v&#160;tuhle hodinu volal jemu, vzbudil bych ho, a&#160;to jsem nechtěl. Spával se zapnutým mobilem a&#160;odjištěnou pistolí.</p>
			<p class="MLP_text ParaOverride-1">Bleskově jsem si sbalil pár nejnutnějších věcí. Uvědomil jsem si, že se těším. Na Kanadu. Na rozlousknutí té záhady. Na to, co o&#160;Pamele zjistím, až ji vytrhnu z&#160;civilizace. Nenapadal mě dokonalejší způsob, jak odhalit, co skrývá. Ta holka do toho ale stejně nepůjde, mírnil jsem v&#160;duchu své nadšení. Co by taky dělala uprostřed divočiny? Navíc se mnou. Ještě před půlrokem vážně řešila, jestli se našeho svatebního obřadu musí přímo účastnit.</p>
			<p class="MLP_text ParaOverride-1">Přesto jsem byl rozhodnutý, že to zkusím. A&#160;budu hodně přesvědčivý. Pocit, že se kolem mě děje něco, co mi uniká, mě doháněl k&#160;šílenství. Nutně jsem potřeboval zjistit, o&#160;co šlo.</p>
			<p class="MLP_text ParaOverride-1">Největší problém jsem viděl v&#160;tom, jak ji dostat z&#160;domu. Helen Kingová by s&#160;námi totiž poslala některou ze svých goril. Pokud by Pamelu vůbec pustila.</p>
			<p class="MLP_text ParaOverride-1">Vzal jsem si auto a&#160;zkontroloval čas. Cestou jsem zavolal Ethanovi. Toho naopak volání zaručeně nevzbudí.</p>
			<p class="MLP_text ParaOverride-1">„Ahoj, Ethane,“ začal jsem hned po pípnutí schránky. „Jedu na chatu, takže se za tebou zastavím ve srubu. Máš radost?“ ptal jsem se pobaveně. Doufal jsem, že tam odjel bez manželky. Ona a&#160;já&#160;– moc jsme se nemuseli. „Jo! A&#160;abych nezapomněl. Nebudu sám, tak nám neotvírej nahej.“</p>
			<p class="MLP_text ParaOverride-1">Další hovor jsem směroval nonstop operátorce aerolinek.</p>
			<p class="MLP_text ParaOverride-1">„Dobrý večer. Aaron Collins. Potřebuji dvě letenky do Whitehorse, nejbližší let. Ano, ten Whitehorse v&#160;Yukonu. V&#160;šest? Rád bych letěl dřív,“ smlouval jsem.</p>
			<p class="MLP_text ParaOverride-1">Navrhla mi soukromého pilota a&#160;pronájem jednoho z&#160;menších letadel.</p>
			<p class="MLP_text ParaOverride-1">„Výborně. Budu odlétat ve čtyři.“</p>
			<p class="MLP_text ParaOverride-1">Slíbila, že to zařídí. V&#160;tuhle hodinu by získání povolení k&#160;odletu mělo být bez problémů.</p>
			<p class="MLP_text ParaOverride-1">Cítil jsem příliv adrenalinu, jako bych se chystal na Everest.</p>
			<p class="MLP_text ParaOverride-1">Brána rezidence Kingových byla otevřená dokořán. Minuly mě dvě odjíždějící dodávky firmy, která zajišťovala večírek. Party už zřejmě skončila. Ochranka mě poznala a&#160;bez otázek vpustila dovnitř. Auto jsem nechal hned u&#160;schodiště. Váhal jsem, jestli vejít do domu, protože hrozilo, že bych se potkal s&#160;Pamelinou matkou. Na moment jsem si pohrával s&#160;myšlenkou, že bych mohl zkusit vylézt oknem k&#160;Pamele do ložnice&#160;– a&#160;ta představa mě strašně pobavila, ale nakonec jsem tenhle nápad zavrhl. Mohl bych způsobit pěkný poprask.</p>
			<p class="MLP_text ParaOverride-1">Rozvázal jsem si kravatu a&#160;svlékl sako. Vyběhl jsem těch pár schodů a&#160;zkusil otevřít. Nebylo zamčeno. Opatrně jsem nakoukl dovnitř. A&#160;měl jsem štěstí. Těžko říct, kde se tam vzala, ale byla tam. A&#160;sama. Napůl seděla, napůl ležela na křesle, nohy jen tak naboso přehozené přes opěrku. Uhranutě jsem zíral na její dlouhé nohy a&#160;rozparek šatů, který se posunul o&#160;dalších deset vražedných centimetrů výš. Pamela spala, jednu ruku na tváři, jako to dělávají malé děti. Nemohla mě zneklidňovat těma velkýma očima, ale docela dobře to zvládla pootevřenými rty. V&#160;těch titěrných šatičkách vypadala jako malá mořská víla.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">„Tak dokonalé by to nemohlo být, ani kdybych to naplánoval.“</p>
			<p class="MLP_text ParaOverride-1">Musela jsem usnout, protože jsem neslyšela otevírání dveří. Ani klepání. Pokud tedy vůbec klepal. Aaron Collins stál nade mnou, ruce v&#160;kapsách. Měl rozepnuté sako a&#160;rozvázaná kravata mu volně visela kolem krku. Zneklidňující. Raději jsem si ho přestala prohlížet.</p>
			<p class="MLP_text ParaOverride-1">„Jdeš pozdě. Všichni už odešli,“ zabručela jsem rozespale. Zívla jsem.</p>
			<p class="MLP_text ParaOverride-1">Mlčel a&#160;vůbec nevypadal jako ten manažer z&#160;televize nebo uvolněný golfista z&#160;fotky. Tenhle úsměv by si zasloužil úplně novou kategorii. Perfektně se hodil k&#160;Aaronově žraločí povaze. V&#160;očích měl výraz šelmy na lovu. Něco chystal. Nebo už udělal. A&#160;byl s&#160;tím strašně spokojenej.</p>
			<p class="MLP_text ParaOverride-1">„Dokázal jsem vymyslet způsob, jak se jednou provždy zbavit pochybností.“</p>
			<p class="MLP_text ParaOverride-1">Znovu jsem polkla a&#160;kradmo se rozhlédla, jestli třeba neuvidím přicházet Gordona. Aaron mluvil na rovinu a&#160;mě to vyděsilo k&#160;smrti.</p>
			<p class="MLP_text ParaOverride-1">„Jak rychle si dokážeš sbalit věci na tři dny?“ zeptal se.</p>
			<p class="MLP_text ParaOverride-1">Zdálo se mi, že jsem se asi přeslechla. „Sbalit si věci?“</p>
			<p class="MLP_text ParaOverride-1">Přikývl. Zjevně se hodně dobře bavil.</p>
			<p class="MLP_text ParaOverride-1">„Sportovní boty, bundu, džíny a&#160;taky něco na spaní. Kartáček ti koupím.“</p>
			<p class="MLP_text ParaOverride-1">On to snad myslel úplně vážně!</p>
			<p class="MLP_text ParaOverride-1">„Já… nevím,“ koktala jsem. Chtěla jsem dodat: „Musela bych se zeptat Helen.“ Ale pak mi došlo, že pokud by chtěl, aby to věděla, řekl by jí to během banketu. Jenže on nechtěl. On mě prostě hodlal… unést.</p>
			<p class="MLP_text ParaOverride-1">„Zabije mě,“ vydechla jsem. Přesto mě ten nápad z&#160;nějakého důvodu nadchl. Po týdnech pod Heleniným dozorem jsem strašně moc potřebovala udělat něco zakázaného. Ale odjet? S&#160;Collinsem?</p>
			<p class="MLP_text ParaOverride-1">„Nezabije. Jsi jediná a&#160;velmi milovaná dcera,“ mrknul na mě. „Navíc tě <span class="MLP_znak_kurziva_11b">potřebuje</span>.“ Poslední větu dodal s&#160;náznakem pohrdání.</p>
			<p class="MLP_text ParaOverride-1">Nervózně jsem si kousala ret a&#160;přemýšlela. Když nepojedu, jeho podezřívavost se může ještě prohloubit. Mohl by si myslet, že něco skrývám. Jenže když pojedu, může se stát cokoli. Bez Helen snadno udělám chybu. Co když prozradím něco důležitého? Za tři dny by to ze mě mohl nějak vytáhnout. Mohl by mě dokonce unést a&#160;Helen vydírat. Mohl by mi dát něco do pití a&#160;já bych mu pak vyslepičila všechno včetně čísla pojistky. Jenže Bob říkal, že Aaron je podle něj rovnej chlap…</p>
			<p class="MLP_text ParaOverride-1">„Bojíš se?“ zeptal se. V&#160;tónu jeho hlasu jasně zazněla výzva. <span class="MLP_znak_kurziva_11b">Tak co, slečinko? Budeš se držet máminy sukně, nebo jednou uděláš něco jen sama za sebe?</span></p>
			<p class="MLP_text ParaOverride-1">Na jazyk se mi draly argumenty typu: „Lezu ti na nervy, tak proč to děláš?“ Ale nahlas jsem to neřekla. Co jsem si nalhávala? Vždyť jsem odpověď znala od chvíle, kdy se zeptal.</p>
			<p class="MLP_text ParaOverride-1">„Dobře,“ souhlasila jsem váhavě. To bude průser!</p>
			<p class="MLP_text ParaOverride-1">Aaron se zatvářil spokojeně. Víc než to&#160;– přímo vítězně.</p>
			<p class="MLP_text ParaOverride-1">„Hned?“ zeptala jsem se pro jistotu.</p>
			<p class="MLP_text ParaOverride-1">„Jo. Chceš pomoct?“</p>
			<p class="MLP_text ParaOverride-1">Přimhouřila jsem oči. „Ty umíš balit kufry?“</p>
			<p class="MLP_text ParaOverride-1">„A&#160;ty?“ zeptal se stejně pochybovačným tónem.</p>
			<p class="MLP_text ParaOverride-1">Pokrčila jsem rameny. „Nic na tom není. Prostě to tam hodím.“</p>
			<p class="MLP_text ParaOverride-1">Sebrala jsem lodičky a&#160;bosá vyběhla schodiště.</p>
			<p class="MLP_text ParaOverride-1">V&#160;pokoji jsem se pečlivě zavřela a&#160;chvíli jen dýchala, zády nalepená ke dveřím.</p>
			<p class="MLP_text ParaOverride-1">Já jsem ale pitomá! Tohle bude ten gen zděděný po mámě. Anebo byl můj pravej táta jeden z&#160;těch hoboes, co načerno naskakujou do vlaků a&#160;jezdí po celých Státech.</p>
			<p class="MLP_text ParaOverride-1">Rychle jsem ze sebe shodila šaty a&#160;v&#160;šatně sebrala úplně nové džíny, triko a&#160;nějakou bundu, která měla vypadat onošeně, ale stála víc, než kdy máma vydělala jako servírka. Do tašky jsem naházela prádlo, pyžamo a&#160;po krátkém rozmýšlení i&#160;svetr. Pak ještě několik čepic a&#160;šátků. Z&#160;hlavy jsem strhla tu parádní paruku a&#160;místo ní si nasadila modrou kšiltovku Chicago Cubs, kterou jsem si nechala koupit v&#160;podstatě tajně. Vběhla jsem do koupelny a&#160;posbírala pár šminek&#160;– těch, které jsem uměla používat. Taky pár věcí, na které jsem si hrozně rychle zvykla. Jako třeba vůni od Diora.</p>
			<p class="MLP_text ParaOverride-1">Se sportovní taškou přes rameno a&#160;botami v&#160;ruce jsem seběhla schodiště. Aaron tam pořád stál. Zabrzdila jsem těsně před ním a&#160;nejistě jsem se mu zadívala do očí. Přepadl mě strach, že se mi vysměje a&#160;pošle mě zase vybalit. Vážně se mnou chce strávit celé tři dny? Po tom všem, co mu nejspíš Pamela udělala?</p>
			<p class="MLP_text ParaOverride-1">Ale on se usmíval. „Připravená?“</p>
			<p class="MLP_text ParaOverride-1">„Zabije mě,“ zopakovala jsem.</p>
			<p class="MLP_text ParaOverride-1">„Není to poprvé, co na pár dní zmizíš,“ utrousil, tentokrát docela jedovatě, a&#160;vzal mi tu tašku. S&#160;tlukoucím srdcem jsem si nazouvala boty. O&#160;čem to zase mluví? Začínala jsem Pamelu opravdu nesnášet. Ostatně jako zřejmě každý.</p>
			<p class="MLP_text ParaOverride-1">Aaronovo auto stálo hned u&#160;schodů. Právě když mi otevíral dveře na místě spolujezdce, objevil se Gordon. Málem mě ranila mrtvice.</p>
			<p class="MLP_text ParaOverride-1">„Slečno Kingová?“ oslovil mě překvapeně. Začal si prohledávat sako, jako by hledal vysílačku. Nebo bouchačku.</p>
			<p class="MLP_text ParaOverride-1">„Gordone…,“ zaskřehotala jsem. Honem jsem našla ztracenou rozvahu. Musím vypadat suverénně. Pamela přece byla nafoukaná slečinka, která si dělala, co ji napadlo. A&#160;Aaron Collins už nesmí mít ani stín pochybností, jinak bych taky mohla přijít o&#160;všechno.</p>
			<p class="MLP_text ParaOverride-1">„Pan Collins a&#160;já odjíždíme. Vyřiďte to Helen.“ Chtěla jsem nastoupit, ale bodyguard se vmáčkl mezi mě a&#160;auto.</p>
			<p class="MLP_text ParaOverride-1">„To není dobrý nápad, slečno,“ řekl varovně.</p>
			<p class="MLP_text ParaOverride-1">„Něco není v&#160;pořádku?“ Aaronův hlas zněl velmi podobně.</p>
			<p class="MLP_text ParaOverride-1">Gordon zrozpačitěl. „No, pane… slečna Pamela ještě není úplně… nějaké ty kontroly… doktor Bradley…“ Bylo mi ho skoro líto. Nemohl říct vůbec nic.</p>
			<p class="MLP_text ParaOverride-1">„Jen na tři dny, Gordone. Matce se ozvu. A&#160;teď ustupte, nebo od zítřka budete hlídat regály v&#160;supermarketu.“</p>
			<p class="MLP_text ParaOverride-1">Zalapal po dechu a&#160;já nasucho polkla. Tohle mi dá jednou sežrat.</p>
			<p class="MLP_text ParaOverride-1">„To je v&#160;pořádku, opravdu,“ dodala jsem smířlivě.</p>
			<p class="MLP_text ParaOverride-1">Velmi neochotně mi šel z&#160;cesty. Bušilo mi ve spáncích. Helen mě rozčtvrtí. A&#160;stáhne z&#160;kůže. Usekne mi hlavu a&#160;vystaví si ji v&#160;pracovně.</p>
			<p class="MLP_text ParaOverride-1">Raději jsem vlezla dovnitř, protože se mi začaly třást nohy. Těžko říct, jestli únavou, nebo strachy.</p>
			<p class="MLP_text ParaOverride-1">Aaron se posadil, nařídil mi, abych si zapnula pás, protože nikdo přece nechce, abych přišla k&#160;úrazu, a&#160;rozjel se. Teprve když se před námi začala otevírat brána, uklidnila jsem se.</p>
			<p class="MLP_text ParaOverride-1">„Matka tě hodně kontroluje,“ konstatoval Aaron.</p>
			<p class="MLP_text ParaOverride-1">„Bála se o&#160;mě. Málem jsem umřela.“ Tohle vysvětlení snad znělo logicky.</p>
			<p class="MLP_text ParaOverride-1">Vyjeli jsme na ulici.</p>
			<p class="MLP_text ParaOverride-1">„Takže… Už vím, že nesnášíš, když musíš jít sám do společnosti. A&#160;taky nesnášíš nejistotu. Co dál?“</p>
			<p class="MLP_text ParaOverride-1">Ve světle pouličních lamp jsem na jeho tváři uviděla obezřetný přemýšlivý výraz.</p>
			<p class="MLP_text ParaOverride-1">„Zdá se, že nejsem jediný, kdo si chce udělat jasno,“ nadhodil.</p>
			<p class="MLP_text ParaOverride-1">„Mám si tě přece brát.“</p>
			<p class="MLP_text ParaOverride-1">Přikývl. „Nesnáším věci, které nemůžu ovlivnit. Taky nedochvilnost. A…“ Kradmo na mě pohlédl. „… lež.“</p>
			<p class="MLP_text ParaOverride-1">Snažila jsem se zachovat klidný výraz.</p>
			<p class="MLP_text ParaOverride-1">„Ty nikdy nelžeš?“ zeptala jsem se opatrně.</p>
			<p class="MLP_text ParaOverride-1">„Ne.“</p>
			<p class="MLP_text ParaOverride-1">„Tomu nevěřím. Každý občas lže!“ zvolala jsem.</p>
			<p class="MLP_text ParaOverride-1">Pokrčil rameny. „Vychovali mě tak. Byla to jediná věc, za kterou jsem jako kluk dostával výprask. Moje matka si myslí, že věci, kterých člověk nemůže dosáhnout, aniž by lhal, nestojí za to.“</p>
			<p class="MLP_text ParaOverride-1">Dokud jsme nezastavili na parkovišti před O’Harovým letištěm, mlčela jsem jako zařezaná.</p>
			<p class="MLP_text ParaOverride-1">„My někam letíme?“ lekla jsem se, když mi došlo, kde to vlastně jsme.</p>
			<p class="MLP_text ParaOverride-1">Jen se usmál. Vystoupil, obešel auto a&#160;otevřel mi dveře.</p>
			<p class="MLP_text ParaOverride-1">„Mám takovou chatu. V&#160;Kanadě. Bude se ti tam líbit. Podrobím tě výslechu třetího stupně a&#160;konečně si udělám jasno v&#160;tom, co jsi vlastně zač.“</p>
			<p class="MLP_text ParaOverride-1">Musela jsem se chytit střechy auta.</p>
			<p class="MLP_text ParaOverride-1">„Opravdu jsem dobrovolně souhlasila?“ zakňourala jsem. „Ne­mířil jsi na mě třeba pistolí?“</p>
			<p class="MLP_text ParaOverride-1">Rozesmál se tím nádherným hřejivým způsobem, ale já si to tentokrát ani trochu neužila.</p>
			<p class="MLP_text ParaOverride-1">„O&#160;co ti jde?“ zeptala jsem se už úplně vážně.</p>
			<p class="MLP_text ParaOverride-1">Taky zvážněl, i&#160;když lehký úsměv z&#160;jeho tváře nezmizel.</p>
			<p class="MLP_text ParaOverride-1">„Měla jsi pravdu.“</p>
			<p class="MLP_text ParaOverride-1">„Jo?“</p>
			<p class="MLP_text ParaOverride-1">„Měl bych mít normální rodinu.“</p>
			<p class="MLP_text_-I- ParaOverride-1">Helen mě nezabije! Prodá mě do otroctví. Nebo lidožroutům.</p>
			<p class="MLP_text ParaOverride-1">„Ty do toho obchodu nejdeš?“ Můj hlas zněl plačtivě. Nemohla jsem si pomoct. Asi jsem to celé zabila.</p>
			<p class="MLP_text ParaOverride-1">Strach ale vzápětí vystřídala strnulost. Jeho zelené oči byly najednou to jediné, co jsem byla schopná vnímat. Síla toho pohledu mi zabránila dýchat i&#160;myslet.</p>
			<p class="MLP_text ParaOverride-1">„To záleží jenom na tobě. Uvidíme.“</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Provedl jsem ji odletovou halou a&#160;rychle vyřídil formality u&#160;přepážky soukromé letecké společnosti. Letadlo už bylo připravené, takže jsme rovnou zamířili chodbou vedoucí k&#160;ranveji. Pamela mě všude mlčky následovala. Vypadala hodně unaveně.</p>
			<p class="MLP_text ParaOverride-1">„Kdyby mohla, dala by si tě k&#160;snídani,“ zabručela.</p>
			<p class="MLP_text ParaOverride-1">Nejdřív jsem nechápal, o&#160;čem to mluví. Nikoho jsme přece… Matně jsem si vybavoval dívku, která nás před chvílí odbavila.</p>
			<p class="MLP_text ParaOverride-1">„Vážně? Ani jsem si nevšiml.“</p>
			<p class="MLP_text ParaOverride-1">„Dost pochybuju,“ reagovala Pamela nespokojeně.</p>
			<p class="MLP_text ParaOverride-1">V&#160;otevřených dveřích letadla nás vítala letuška. Byl nejvyšší čas nastoupit, ale Pamela se nečekaně zastavila na prvním schodu a&#160;oběma rukama pevně sevřela zábradlí. Třásla se a&#160;přerývaně dýchala.</p>
			<p class="MLP_text ParaOverride-1">„Nějaký problém?“</p>
			<p class="MLP_text ParaOverride-1">Reagovala pokusem o&#160;úsměv a&#160;zavrtěním hlavy. Pak vylezla nahoru.</p>
			<p class="MLP_text ParaOverride-1">Posadili jsme se, Pamela bílá jako křída. Bylo už nade vši pochybnost jasné, že se bojí. Rád bych jí připomněl, že už letěla mnohokrát, ale měl jsem příliš mnoho práce s&#160;překřikováním své vlastní vnitřní hysterie. <span class="MLP_znak_kurziva_11b">Jak se může bát létat?!</span></p>
			<p class="MLP_text ParaOverride-1">„Pásy,“ upozornil jsem ji.</p>
			<p class="MLP_text ParaOverride-1">Když si je zapínala, ruce se jí viditelně třásly.</p>
			<p class="MLP_text ParaOverride-1">„Do prdele,“ ozvalo se vedle mě, když se letadlo dalo do pohybu. Chytila mě za ruku a&#160;mačkala ji jako o&#160;život.</p>
			<p class="MLP_text ParaOverride-1">„Ještě o&#160;trochu víc a&#160;zlomíš mi zápěstí,“ snažil jsem se o&#160;veselý tón. A&#160;o&#160;záchranu ruky.</p>
			<p class="MLP_text ParaOverride-1">Překvapeně se na mě podívala. Nejspíš si ani neuvědomila, že se mnou hraje páku.</p>
			<p class="MLP_text ParaOverride-1">„Já… promiň.“ Ucukla a&#160;zavřela oči. Vypadala tak vyděšeně, že jsem měl chuť ji začít utěšovat. A&#160;jakmile by se uklidnila, chytil bych ji za klopy bundy a&#160;pěkně z&#160;očí do očí bych se jí zeptal, jak to že se sakra bojí lítat! Místo toho jsem se k&#160;ní ale jen naklonil.</p>
			<p class="MLP_text ParaOverride-1">„Jen dýchej. Prostě nádech a&#160;pak zase hluboký výdech. Většině lidí to pomáhá. A&#160;mysli na něco jiného. Třeba na to, jak se asi právě teď tváří tvá matka.“</p>
			<p class="MLP_text ParaOverride-1">Zabralo to. Naštvaně se na mě podívala.</p>
			<p class="MLP_text ParaOverride-1">„To vůbec nebylo vtipný.“</p>
			<p class="MLP_text ParaOverride-1">Řekl bych, že bylo, ale ovládl jsem se a&#160;potlačil náhlý výbuch veselí. Když už nic jiného, aspoň jsem připravil Helen Kingovou o&#160;klidné spaní.</p>
			<p class="MLP_text ParaOverride-1">Vystoupali jsme na letovou hladinu a&#160;Pamela se konečně uklidnila. Na šampaňské, které letuška přinesla o&#160;chvíli později, se vrhla jako na živou vodu.</p>
			<p class="MLP_text ParaOverride-1">„Kdyby ti to nevadilo, trochu se prospím. Možná bys to měla taky zkusit. Ještě nás čeká kus cesty,“ doporučil jsem jí. Spustil jsem své sedadlo a&#160;bavil se jejími rozpaky, když jsem jí podal deku.</p>
			<p class="MLP_text ParaOverride-1">Lehl jsem si na bok čelem k&#160;ní a&#160;nenápadně ji pozoroval skrz přivřené oči. Přeprala své sedadlo a&#160;konečně zůstala klidně ležet. Dívala se na mě. Upřeně a&#160;zkoumavě. Pomalu jsem usínal. Poslední, co jsem viděl, byl její zamyšlený výraz.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">On usnul okamžitě. Dívala jsem se na jeho tvář. Byla uvolněná. Nemračil se, protože ve spánku nedumal, co jsem na něj s&#160;Helen ušila. Napadlo mě, že tenhle Aaron se mi strašně líbí. Nešel z&#160;něj strach, nenutil mě dávat si pozor na to, co říkám. Chtělo se mi natáhnout ruku a&#160;dotknout se jeho vlasů. Prostě jenom tak. Kdy se člověku poštěstí pohladit si krotkého žraloka?</p>
			<p class="MLP_text ParaOverride-1">Brzy mě ale přemohla únava a&#160;asi i&#160;stres. Vzbudil mě až Aaronův hlas, který říkal, že jdeme na přistání. Zmateně jsem se rozhlédla.</p>
			<p class="MLP_text ParaOverride-1">Aha. Kanada. Letadlo. Přistání. S&#160;narovnáním sedadla do normální polohy jsem si nechala pomoct. I&#160;se zapnutím pásu. Můj mozek se zatím tak úplně neprobral, ale ve chvíli, kdy se letadlo naklopilo špičkou dolů, jsem bez varování zatápala po Aaronově ruce a&#160;nepustila ji, dokud jsme nestáli a&#160;já si nebyla jistá, že se letadlo nepohne už ani o&#160;centimetr.</p>
			<p class="MLP_text ParaOverride-1">„Až poletíme zpátky, sedneme si obráceně. Tahle ruka už víc nevydrží,“ zabručel, ale nepřipadalo mi, že by se opravdu zlobil.</p>
			<p class="MLP_text ParaOverride-1">Kanadě nás přivítalo chladné zamračené dopoledne. A&#160;majestátní hory na obzoru, jejichž vrcholky nebylo ani vidět.</p>
			<p class="MLP_text ParaOverride-1">„Kde to jsme?“ Z&#160;té scenérie jsem nedokázala odtrhnout oči.</p>
			<p class="MLP_text ParaOverride-1">„Whitehorse. Yukon,“ odpověděl odměřeně. Od chvíle, kdy jsem otevřela oči, se choval trochu divně. Mračil se a&#160;skoro nemluvil. Když jsme nastoupili do pronajatého auta, chvíli jen seděl, držel volant a&#160;zíral na hory.</p>
			<p class="MLP_text ParaOverride-1">„Ta lékařská zpráva, kterou jsem dostal, není úplně přesná, že ne?“ začal konečně.</p>
			<p class="MLP_text ParaOverride-1">Aha. Takže je to tady, napadlo mě. Přišel čas lhát, abych příště mohla lhát znovu. Přesně podle Helenina plánu. Dalo by se říct, že nic komplikovaného. Až na to, že mě z&#160;toho rozbolel žaludek.</p>
			<p class="MLP_text ParaOverride-1">„Ne, to nebyla,“ odpověděla jsem.</p>
			<p class="MLP_text ParaOverride-1">Pustil volant a&#160;natočil se ke mně. Upřeně se na mě zadíval.</p>
			<p class="MLP_text ParaOverride-1">„Poslouchám.“</p>
			<p class="MLP_text ParaOverride-1">Nervózně jsem si navlhčila rty. Uvnitř jsem se cítila, jako bych měla znovu nastoupit do letadla.</p>
			<p class="MLP_text ParaOverride-1">„Po operaci jsem zapomněla skoro všechno, sotva jsem poznávala Helen. Musela mi připomenout, kdo vlastně jsem. Nepamatovala jsem si ani tebe.“ Zmlkla jsem a&#160;čekala.</p>
			<p class="MLP_text ParaOverride-1">Díval se na mě a&#160;zdálo se, že rentgenuje i&#160;ta nejodlehlejší zákoutí mé černé duše. Bylo mi na zvracení.</p>
			<p class="MLP_text ParaOverride-1">„To by leccos vysvětlovalo.“</p>
			<p class="MLP_text ParaOverride-1">Opřel se a&#160;jeho pozornost se zase obrátila k&#160;horám. Nevypadal naštvaně, ale ani neskákal radostí.</p>
			<p class="MLP_text ParaOverride-1">„Asi dokážu pochopit, proč jste takovou věc nechtěly zveřejnit.“</p>
			<p class="MLP_text ParaOverride-1">Seděla jsem a&#160;mlčela. Poslouchala jsem, jak Aaron nahlas promýšlí své tak logicky znějící teorie. Snažila jsem se soustředit na ostrov někde v&#160;Karibiku. Na obrovský dům, který bude jenom můj. Na budoucnost bez krádeží, ponižování a&#160;strachu. A&#160;koneckonců&#160;– na budoucnost, ve které už nebudu muset lhát.</p>
			<p class="MLP_text ParaOverride-1">Aaron nastartoval a&#160;vyjeli jsme. Občas se mě ještě na něco zeptal. Jako třeba na to, jestli to ví Bob.</p>
			<p class="MLP_text ParaOverride-1">„Ne, nikdo. Jen Helen, pár lidí od doktora Bradleyho a&#160;matčin vy­braný personál. A&#160;teď ty.“</p>
			<p class="MLP_text ParaOverride-1">Přikývl, jako že rozumí.</p>
			<p class="MLP_text ParaOverride-1">„To muselo být těžké,“ nadhodil. Opustili jsme město a&#160;pokračovali na západ. Všude kolem ležely husté lesy. Bylo to nejkrásnější místo, jaké jsem kdy viděla.</p>
			<p class="MLP_text ParaOverride-1">„Co?“</p>
			<p class="MLP_text ParaOverride-1">„Předstírat, že si skoro všechno pamatuješ. Já bych se na tvém místě dost bál, že to praskne.“ Neměl tušení, jak moc.</p>
			<p class="MLP_text ParaOverride-1">„Jo. Občas je to k&#160;zbláznění.“</p>
			<p class="MLP_text ParaOverride-1">Jeli jsme ještě asi půl hodiny, když se od hlavní silnice oddělila úzká asfaltka, která po pár metrech mizela mezi stromy. Odbočili jsme na ni.</p>
			<p class="MLP_text ParaOverride-1">„Co máš vlastně v&#160;plánu? Se mnou,“ zeptala jsem se. Chtěla jsem využít toho, že se momentálně nerozčiloval ani nebudil dojem predátora na lovu.</p>
			<p class="MLP_text ParaOverride-1">„Poznat tě,“ odpověděl a&#160;krátce se na mě podíval. „Byla jsi upřímná, takže já budu taky. O&#160;tu fúzi hodně stojím. Taková příležitost se hned tak neobjeví. Možná už nikdy. Bez značky Black Crown by mohlo trvat spoustu let, než bych si vybudoval takovou pozici, jakou získám po fúzi prakticky přes noc.“</p>
			<p class="MLP_text ParaOverride-1">Silnice se klikatila, jak se proplétala jehličnatým lesem. Byla jsem potichu jako pěna. Zdálo se, že mi uvěřil. Měla jsem z&#160;toho menší radost, než bych čekala.</p>
			<p class="MLP_text ParaOverride-1">„Když jsme s&#160;tvou matkou sestavili hrubé náčrty smlouvy, nepřipadalo mi jako velká oběť vyhovět jejímu požadavku na svatbu jako pojistku. Chápal jsem, že se bojí, abych tě časem z&#160;firmy nevyšachoval. Ne že by sňatek s&#160;tebou byl něco, o&#160;čem jsem celé měsíce snil,“ nadhodil sarkasticky.</p>
			<p class="MLP_text ParaOverride-1">„Jasně,“ kuňkla jsem. Taky bych nechtěla Pamelu Kingovou v&#160;rodině.</p>
			<p class="MLP_text ParaOverride-1">Na přední sklo dopadly první dešťové kapky a&#160;po chvíli už lilo jako z&#160;konve. Aaron ubral plyn.</p>
			<p class="MLP_text ParaOverride-1">„Jenže se stalo pár věcí, se kterými jsem nepočítal. Tou první byl jasný nesouhlas mé matky. Janeth.“ Střelil po mně pohledem. „Asi si na ni nepamatuješ…“</p>
			<p class="MLP_text ParaOverride-1">„Ne,“ odpověděla jsem po pravdě.</p>
			<p class="MLP_text ParaOverride-1">Aaronův výraz se zjemnil laskavým úsměvem.</p>
			<p class="MLP_text ParaOverride-1">„Ona je… úžasná. Vždycky za mnou stála. Podporovala mě ve všem, do čeho jsem se pustil. Takže mě překvapilo, že zrovna tuhle věc…“ Odmlčel se, přeřadil a&#160;ještě víc zpomalil. Teď jsme jeli krokem. Asfaltka se začala šplhat do kopce.</p>
			<p class="MLP_text ParaOverride-1">„Poprvé v&#160;životě na mě křičela. Nebudu tu citovat její slova. Je to příliš… osobní. Prostě se jí nelíbilo, že se hodlám ženit jen kvůli obchodu.“</p>
			<p class="MLP_text ParaOverride-1">Krajina za oknem se slila v&#160;šedé hučící cosi. V&#160;hlavě mi splašeně vířily myšlenky. Nebylo mi z&#160;nich zrovna nejlíp.</p>
			<p class="MLP_text ParaOverride-1">„A&#160;pak jsi mi ty sama řekla něco hodně podobného. Téměř přesně její slova,“ pokračoval. „A&#160;zrovna od tebe mě to… zaskočilo.“</p>
			<p class="MLP_text ParaOverride-1">Udělal pauzu. Jako by mi chtěl dát prostor něco dodat. Ale já nemohla. Právě teď jsem měla k&#160;Marii Dobsonové velmi ošklivý vztah. Její důvody, proč se rozhodla fixlovat a&#160;lhát, se mi v&#160;tom chabém slunečním světle, které propouštěly těžké bouřkové mraky, zdály nechutné.</p>
			<p class="MLP_text ParaOverride-1">„Tu fúzi chci uzavřít. Hodně chci,“ zdůraznil. „Ale došlo mi, že bych to neměl dělat za každou cenu.“</p>
			<p class="MLP_text ParaOverride-1">Jedna moje část chtěla volat: „Bravo!“ a&#160;poplácat ho po rameni. Udělal skvělé rozhodnutí. Jenže tahle moje velmi nepraktická část nestála o&#160;těch osm miliard.</p>
			<p class="MLP_text ParaOverride-1">„Matka ti asi řekla, že ty a&#160;já… Náš vztah byl…,“ povzdechl si. Jeho slovní zásoba zřejmě procházela krutým výběrovým řízením.</p>
			<p class="MLP_text ParaOverride-1">„Nesnášeli jsme se,“ napověděla jsem mu.</p>
			<p class="MLP_text ParaOverride-1">„Jo.“ Usmál se. „A&#160;na rovinu&#160;– názor, který jsem na tebe měl dřív, nedokážu jen tak hodit za hlavu. Bez ohledu na to, že od té doby, co ses uzdravila, se chováš úplně jinak.“</p>
			<p class="MLP_text ParaOverride-1">„Nevěříš mi,“ konstatovala jsem.</p>
			<p class="MLP_text ParaOverride-1">„Samozřejmě že ne,“ přisvědčil. „Musel bych být blázen. Byl by to přece skvělý plán změnit radikálně své chování a&#160;získat si mou důvěru. Jediný způsob, jak mě přimět, abych obnovil zasnoubení. Ale jak často se stává, že se někdo od základů změní?“</p>
			<p class="MLP_text ParaOverride-1">Zastavil a&#160;otočil se ke mně.</p>
			<p class="MLP_text ParaOverride-1">„Snažím se být upřímný. Chci tomu dát šanci. Ujistit se, že se opravdu stal zázrak a&#160;ty už nejsi nafoukaná, sobecká…“</p>
			<p class="MLP_text ParaOverride-1">Odkašlala jsem si a&#160;upřela na něj podrážděný pohled.</p>
			<p class="MLP_text ParaOverride-1">Rozesmál se. „Dobře. Asi víš, co jsem tím myslel.“</p>
			<p class="MLP_text ParaOverride-1">Pokusila jsem se o&#160;úsměv&#160;– neúspěšně&#160;– a&#160;přikývla jsem.</p>
			<p class="MLP_text ParaOverride-1">„Děsně se mi nelíbí představa, že bych se za pár měsíců vzbudil a&#160;vedle mě v&#160;posteli ležel někdo, s&#160;kým si nedokážu ani vyměnit pozdrav.“</p>
			<p class="MLP_text ParaOverride-1">Ta myšlenka mě na chvíli úplně vyvedla z&#160;rovnováhy. Vzbudit se vedle Aarona Collinse? Jenže pak mi došlo, jak to myslel. On chce někoho, vedle koho by se budil. Někoho, kdo by s&#160;ním byl doopravdy.</p>
			<p class="MLP_text ParaOverride-1">„Na druhou stranu&#160;– umím si představit, že s&#160;novou Pamelou Kingovou časem najdu společnou řeč.“</p>
			<p class="MLP_text ParaOverride-1">To byl asi kompliment. Nebo příslib něčeho. Pokud úspěšně projdu jeho třídenním testovacím pobytem v&#160;divočině.</p>
			<p class="MLP_text ParaOverride-1">„Co ode mě vlastně čekáš?“ zeptala jsem se. Raději jsem přestala zkoumat, jak se momentálně cítím. Měla jsem prostě práci. Divnou, ale neskutečně dobře placenou. „Budu plnit tři úkoly, abych získala ruku prince?“ Věděla jsem, že to znělo trochu podrážděně, ale nemohla jsem si pomoct. Neuměla jsem si představit, jak bych v&#160;něčem takovém mohla obstát. Ta šílená hra o&#160;důvěru nečekaně vstoupila do vyššího levelu. Najednou šlo o&#160;mnohem víc než o&#160;peníze. Aspoň pro Aarona.</p>
			<p class="MLP_text ParaOverride-1">„Nic moc,“ zase se usmál, teď už uvolněně a&#160;laskavě. „Jen si to tu užij a&#160;buď sama sebou. Já se zatím pokusím zjistit, jak mi s&#160;tebou vlastně je.“</p>
			<p class="MLP_text ParaOverride-1">Bob měl pravdu. Aaron Collins nevypadal jako křivák. A&#160;to byl můj největší problém. Čím víc jsem ho poznávala, tím víc se mi líbil. Nejen ta zelená v&#160;jeho očích. A&#160;vlasy. A&#160;drsňácká tvář. Líbil se mi, jaký byl uvnitř.</p>
			<p class="MLP_text ParaOverride-1">„Ale měla bys taky vědět, že kdybych přišel na to, že se mě snažíš podvést…“</p>
			<p class="MLP_text ParaOverride-1">Nedokončil to. Ani nemusel. V&#160;jeho výrazu teď byla jasně patrná hrozba a&#160;já na vteřinu prožila stín toho, jaké by to bylo. Jako by mi na hlavu spadly ty hory kolem.</p>
			<p class="MLP_text ParaOverride-1">„Takže připravená?“ zeptal se a&#160;přetrhl nit mých pohřebních myšlenek.</p>
			<p class="MLP_text ParaOverride-1">„Na co?“ hlesla jsem.</p>
			<p class="MLP_text ParaOverride-1">Úsměv číslo tři&#160;– nebezpečný hravý žralok.</p>
			<p class="MLP_text ParaOverride-1">„Na život v&#160;divočině.“</p>
		</div>
</body>
</html>