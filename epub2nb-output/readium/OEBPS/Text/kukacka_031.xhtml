<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>kukacka-29</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="kukacka-29" xml:lang="cs-CZ">
		<div class="_idGenObjectStyleOverride-1">
			<p id="_idParaDest-26" class="MLP_uroven2_kapitola ParaOverride-1">Škody po bouřce</p>
			<p class="MLP_text_bez1radku ParaOverride-1">Poručíka Jeffersona jsem neviděla už několik měsíců. On mě s&#160;tímhle obličejem ještě nikdy. Když jsem s&#160;policejním doprovodem odjela výtahem o&#160;pár pater níž a&#160;on mě přebral do své „péče“, byl pěkně nervózní. Měl před sebou holku, kterou v&#160;podstatě dobře znal. Spoustu protokolů v&#160;mé složce totiž sám sepsal. Jenže ta holka měla tvář dcery jeho šéfa.</p>
			<p class="MLP_text ParaOverride-1">„Kdybych si já nechal udělat plastiku, vybral bych si něco míň nápadnýho.“</p>
			<p class="MLP_text ParaOverride-1">Usmála jsem se. Byl to hodnej chlap.</p>
			<p class="MLP_text ParaOverride-1">„Příště na to budu myslet.“</p>
			<p class="MLP_text ParaOverride-1">Ukázal mi kávou a&#160;nikotinem zažloutlé zuby. Pak si jen povzdechl, jako by se chystal sfárat do šachty, a&#160;otevřel si příslušný formulář v&#160;počítači.</p>
			<p class="MLP_text ParaOverride-1">„Ty diktuješ, já píšu. Nelhat, nezamlčovat. Jednak bych to musel přepisovat a&#160;jednak bys měla ještě větší průser, než už máš.“ Nasadil si brýle a&#160;vyzval mě, abych začala.</p>
			<p class="MLP_text ParaOverride-1">Cítila jsem se klidná. Možná to bylo tím, že jsem to opakovala už poněkolikáté. Nebo tím, že jsem najednou měla Boba. Tátu, který mi právě teď vytelefonovával nejlepšího dostupného právníka. Nakonec jsem si ale uvědomila, že úleva pramení hlavně z&#160;faktu, že už se nemusím bát prozrazení. Nemusím se děsit, kdo na mě kdy vytáhne nějakou špínu.</p>
			<p class="MLP_text ParaOverride-1">Sepisování protokolu trvalo skoro hodinu, protože Jefferson datloval dvěma prsty. Pak ještě mou výpověď celou znovu přečetl nahlas a&#160;zeptal se, jestli nechci něco doplnit. Zdálo se mi to v&#160;pořádku, takže ji v&#160;několika kopiích vytiskl a&#160;nechal mě všechny ty papíry podepsat.</p>
			<p class="MLP_text ParaOverride-1">„A&#160;teď se podíváme, kam tě můžeme uložit.“ Chvíli klikal myší a&#160;lovil něco v&#160;počítači.</p>
			<p class="MLP_text ParaOverride-1">Udělalo se mi šoufl. Vazební věznice.</p>
			<p class="MLP_text ParaOverride-1">Než se ale stačil rozhodnout, kam mě umístí, přišla justiční stráž a&#160;předala mu nějaké lejstro.</p>
			<p class="MLP_text ParaOverride-1">„A&#160;hele,“ usmál se potěšeně. „Šéf zatahal za nitky a&#160;ještě dnes večer proběhne slyšení o&#160;kauci. Možná tu ani spát nebudeš.“</p>
			<p class="MLP_text ParaOverride-1">V&#160;krku se mi udělal knedlík. Kauce. Nikdy v&#160;životě ji za mě nikdo nezaplatil. Teo mě sice měl rád, ale ne tolik, aby za mě tak moc utrácel. Takže možná zatím zůstanu na svobodě? Jen si nedělat plané naděje.</p>
			<p class="MLP_text ParaOverride-1">Stráž mě odvezla do suterénu a&#160;ani jsem nedostala želízka. Místní vazební věznice měla moc pěknou moderní recepci. Chyběly jen kytky v&#160;květináčích.</p>
			<p class="MLP_text ParaOverride-1">„Své osobní věci položte na pult,“ poučila mě žena v&#160;uniformě. Za jejími zády jsem viděla regály plné škrobených overalů. Otřásla jsem se. Dnes ještě ne, ale už brzy si ho nejspíš obléknu. Sundala jsem si z&#160;krku řetízek a&#160;čekala, až ho zaevidují a&#160;dají mi papír k&#160;podpisu.</p>
			<p class="MLP_text ParaOverride-1">„Ještě ten prsten!“ zahřímala netrpělivě policistka.</p>
			<p class="MLP_text ParaOverride-1">Zarazila jsem se. Úplně jsem na něj zapomněla. Byl to Aaronův zásnubní. Co nejdřív bych ho měla vrátit.</p>
			<p class="MLP_text ParaOverride-1">Stáhla jsem ho z&#160;prstu a&#160;položila na stůl. Spolu s&#160;řetízkem skončil ve sterilním plastikovém sáčku.</p>
			<p class="MLP_text ParaOverride-1">Následovala už jen cesta dlouhou chodbou v&#160;doprovodu jednoho poldy. U&#160;zamřížovaných dveří zazvonil a&#160;podíval se do kamery. Netrvalo víc než tři vteřiny a&#160;ozval se bzučák. Roztřásly se mi ruce. Už od své první noci v&#160;base jsem byla mřížofobik.</p>
			<p class="MLP_text ParaOverride-1">Hlídač ve vazbě na mě vykulil oči. Jasně. Slečnu Kingovou tu asi nečekal. S&#160;mým strážcem si chvíli něco šeptali a&#160;k&#160;vykuleným očím se přidala vykloubená sanice, jak mu brada padla až na zem. <span class="MLP_znak_kurziva_11b">Takže ona to není mladá Kingová?</span></p>
			<p class="MLP_text ParaOverride-1">„Račte, slečno,“ pobídl mě po chvíli s&#160;pobaveným úsměvem.</p>
			<p class="MLP_text ParaOverride-1">Zhluboka jsem se nadechla a&#160;překročila tu pomyslnou čáru mezi světem venku a&#160;touhle krabicí od bot. Dveře za mými zády vydaly sérii typických zvuků, jak strážce otočil klíčem v&#160;komplikovaném zámku. Zbývalo jen čekat. Nikde neplynul čas tak pomalu jako ve vazbě. Prý jen ve vězení, o&#160;čemž se nejspíš už brzy osobně přesvědčím.</p>
			<p class="MLP_text ParaOverride-1">V&#160;cele seděly dvě ženy. První z&#160;nich byla evidentně šlapka. Spala a&#160;vypadala, že za sebou měla krušnou noc. Napovídala tomu podlitina na lícní kosti a&#160;barevné šmouhy pod očima. Má druhá spolubydlící se držela úplně vzadu. Nedokázala jsem ji odhadnout, ale nevypadala jako někdo z&#160;ulice. Byla to blondýna s&#160;vlasy zastřiženými těsně pod uši, tlustými brýlemi a&#160;oblečením ze sekáče. Mohlo jí být tak pětadvacet. Zdála se být úplně klidná.</p>
			<p class="MLP_text ParaOverride-1">O&#160;hodinu později už jsem věděla, že se jmenuje Leona a&#160;že svému šéfovi nasypala do kafe projímadlo. Několikrát. Dokud mu nedošlo, že tu běhavku nemá od nervů, a&#160;nenechal nainstalovat bezpečnostní kamery. Leona ale měla ke svému podloudnému jednání celkem dobrý důvod. Rok s&#160;ní spal a&#160;sliboval, že se s&#160;manželkou rozejde. Nakonec se ale rozešel s&#160;ní.</p>
			<p class="MLP_text ParaOverride-1">Prostitutka nás opustila někdy během odpoledne. Leona přišla na řadu chvíli přede mnou. Pak už jsem zůstala sama. Byla to velká klika vzhledem k&#160;tomu, co jsem už v&#160;celách předběžného zadržení stihla v&#160;minulosti zažít.</p>
			<p class="MLP_text ParaOverride-1">„Dobsonová!“ Byla jsem na řadě.</p>
			<p class="MLP_text ParaOverride-1">Celou cestu až do soudní síně jsem se usilovně snažila připravit na možnost, že mi soudce kauci nepovolí. Jako důvod by stačilo znát počet stran mé osobní složky.</p>
			<p class="MLP_text ParaOverride-1">V&#160;jedné z&#160;menších soudních síní už čekal Bob a&#160;s&#160;ním malý chlápek v&#160;drahém obleku a&#160;pak taky černoch s&#160;dredy až do pasu, zlatými prsteny a&#160;piercingem v&#160;nose. Dělal, že nás nevidí.</p>
			<p class="MLP_text ParaOverride-1">„Tohle jen John Piper, Marie. Vezme si to na starost,“ představil mi Bob toho menšího z&#160;nich. Nejdřív mě ale objal a&#160;zeptal se, jestli jsem v&#160;pořádku. S&#160;právníkem jsme si potřásli rukama. Vypadal jako sympaťák.</p>
			<p class="MLP_text ParaOverride-1">„V&#160;rychlosti jsem si prošel váš případ, slečno Dobsonová, a&#160;vůbec to nevypadá špatně,“ povzbuzoval mě. Těžko říct, jestli měl ten optimismus v&#160;popisu práce.</p>
			<p class="MLP_text ParaOverride-1">„A&#160;kdo je on?“ zašeptala jsem a&#160;nenápadně kývla hlavou směrem k&#160;rastafariánovi.</p>
			<p class="MLP_text ParaOverride-1">„Někdo z&#160;prokuratury. Prý je tu nový. Evropan.“</p>
			<p class="MLP_text ParaOverride-1">Jmenovaný stál pár metrů od nás, a&#160;i když to musel slyšet, nijak se nehrnul s&#160;námi seznamovat. Z&#160;jeho pohledu mě mrazilo. Vypadal, jako by mě chtěl nejmíň prodat do otroctví.</p>
			<p class="MLP_text ParaOverride-1">„Její ctihodnost Julia Hammondová. Povstaňte.“</p>
			<p class="MLP_text ParaOverride-1">Vešla malá obtloustlá paní s&#160;hustými šedivými vlasy. Tuhle soudkyni jsem ještě neznala.</p>
			<p class="MLP_text ParaOverride-1">„Dámo a&#160;pánové, za dvacet minut chci sedět v&#160;restauraci, která je odsud vzdálená patnáct minut. Doufám, že budete struční,“ prohlásila hlubokým hlasem. „Předmět žaloby znám. Prosím, představte se a&#160;předneste svou žádost. Začne prokuratura.“</p>
			<p class="MLP_text ParaOverride-1">„Pierre Morel, Vaše ctihodnosti. Slečna Dobsonová je nezletilá, aktuálně bez pěstounské péče. V&#160;minulosti už mnohokrát opustila svůj zákonný dohled a&#160;utekla. Navrhuji vazbu a&#160;obnovení dohledu sociální kurátorky.“</p>
			<p class="MLP_text ParaOverride-1">Rozbušilo se mi srdce. Bob mi stiskl ruku.</p>
			<p class="MLP_text ParaOverride-1">„John Piper, Vaše ctihodnosti,“ reagoval okamžitě můj obhájce. „Dovolím si nesouhlasit. Chceme vás požádat o&#160;možnost propuštění na kauci. Moje klientka se sama a&#160;dobrovolně přihlásila na policii. Náčelník Robert King se nabídl, že nad slečnou Dobsonovou převezme dočasný dohled. Alespoň do rozhodnutí soudu.“</p>
			<p class="MLP_text ParaOverride-1">„Náčelníku?“ oslovila Boba. „To je trochu nezvyklá žádost, nemyslíte?“</p>
			<p class="MLP_text ParaOverride-1">Táta si odkašlal. Vypadal klidně, ale všimla jsem si, že mu zrudly uši. Taky se mi to stávalo, když jsem byla rozčilená.</p>
			<p class="MLP_text ParaOverride-1">„Jak se to vezme, Vaše ctihodnosti. Marie Dobsonová je moje dcera. Rád bych se za ni zaručil.“</p>
			<p class="MLP_text ParaOverride-1">Soudkyně se opřela do židle a&#160;ignorovala protesty pana Morela.</p>
			<p class="MLP_text ParaOverride-1">„To si tedy troufáte. Znáte její minulost? Za ni by se nemohl zaručit snad ani archanděl Gabriel.“</p>
			<p class="MLP_text ParaOverride-1">„Já jí věřím, Vaše ctihodnosti. Přišla za mnou a&#160;sama se přiznala. Nemá důvod utíkat.“</p>
			<p class="MLP_text ParaOverride-1">Soudkyně našpulila pusu a&#160;probodávala mě pohledem.</p>
			<p class="MLP_text ParaOverride-1">„Uvědomuješ si, děvče, že máš nejspíš poslední šanci, jakou kdy dostaneš? Protože jestli teď utečeš, do Dwightu tě odvezu já a&#160;osobně za tebou zamknu.“</p>
			<p class="MLP_text ParaOverride-1">Horlivě jsem přikyvovala, protože promluvit jsem nedokázala.</p>
			<p class="MLP_text ParaOverride-1">„Dobrá,“ konstatovala Její ctihodnost a&#160;obrátila se na právníka prokuratury. „Snad příště, pane Morele.“</p>
			<p class="MLP_text ParaOverride-1">Potom zalistovala ve svém diáři.</p>
			<p class="MLP_text ParaOverride-1">„Navrhuji, abychom se k&#160;předběžnému slyšení sešli přesně za dva týdny. Prokuratura se mě pokusí přesvědčit, že se slečna Dobsonová dopustila trestného činu. A&#160;pan obhájce napne všechny síly, aby ji z&#160;toho vysekal. Všem jsou jasné jejich role?“ zeptala se s&#160;úsměvem. „Prima. Tak to můžu jít na tu večeři.“ Vstala, zaklapla diář a&#160;odešla.</p>
			<p class="MLP_text ParaOverride-1">Stála jsem tam a&#160;zhluboka dýchala. Nemohla jsem tomu uvěřit.</p>
			<p class="MLP_text ParaOverride-1">„Díky, pane Pipere,“ kuňkla jsem.</p>
			<p class="MLP_text ParaOverride-1">„John,“ opravil mě. „A&#160;ještě neděkujte. Máme před sebou hodně práce.“</p>
			<p class="MLP_text ParaOverride-1">Ohlédla jsem se a&#160;zjistila, že Pierre Morel beze slova odešel.</p>
			<p class="MLP_text ParaOverride-1">„Zítra se za vámi zastavím a&#160;probereme to,“ pokračoval John, teď už spíš k&#160;Bobovi. „Klíčové bude svědectví Aarona Collinse. Jak to vidím já, slečna Dobsonová se nedopustila ničeho závažného. Ona sama nepadělala žádné doklady ani se jménem Pamely Kingové nepodepsala na žádný dokument. Sama se přihlásila na policii, to pomůže. A&#160;pokud budu mít štěstí, dokážu, že se podvodu dopustila pod nátlakem. Problémem může být jen ta zrušená fúze, která Collins Industries stála pěkné peníze. To už by bylo na žalobu. Dostat nás může i&#160;ta krádež v&#160;divadle, byla jste v&#160;podmínce. No, uvidíme.“ Když to na nás vychrlil, zase se optimisticky usmál.</p>
			<p class="MLP_text ParaOverride-1">Polilo mě horko. Už jen představa, že Aaron bude svědčit, mi způsobovala nevolnost.</p>
			<p class="MLP_text ParaOverride-1">„Půjdeme domů, Marie. Cestou se zastavíme pro tvé věci. Zkus si s&#160;tím teď nelámat hlavu,“ uklidňoval mě Bob. Musela jsem vypadat vyděšeně.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Nemohl jsem spát. Možná za to mohlo to vedro. Nebo časový posun, na který jsem si ani po téměř třech týdnech nedokázal zvyknout. Nejpravděpodobnějším důvodem byl ale ten hák, který zůstával zaseknutý v&#160;mém hrudníku. Vedl z&#160;něj ocelový kabel, který měřil víc než sedm tisíc mil a&#160;táhl se skoro půl planety daleko. Ať jsem dělal cokoli, byl tam. Bez ohledu na mezinárodní leteckou dopravu, které určitě musel překážet.</p>
			<p class="MLP_text ParaOverride-1">Dhakir se vážně vytáhl. Jeho plovoucí dům byl asi nejkrásnějším místem, jaké jsem kdy viděl. Jen tak pro legraci jsem jeho fotky poslal mámě a&#160;ona mi do pěti vteřin volala, jestli může přiletět za mnou.</p>
			<p class="MLP_text ParaOverride-1">První dva dny jsem strávil na moři. Součástí domu byly kromě vozového parku i&#160;tři nádherné plachetnice. Odjel jsem sám a&#160;konečně udělal to, co jsem měl udělat hned. Pořádně jsem to zapil. Vyrobil jsem si mnohahodinové téměř-bezvědomí. Když jsem se vrátil na pobřeží, páchnoucí, unavený a&#160;dehydrovaný, musel jsem přiznat sám sobě, že jsem zbabělec. Dříve nebo později o&#160;<span class="MLP_znak_kurziva_11b">ní</span> budu muset přemýšlet. Budu se muset vyrovnat s&#160;tím, co všechno jsem ztratil. Nejhorší bylo ale pomyšlení, že jsem to ve skutečnosti nikdy neměl.</p>
			<p class="MLP_text ParaOverride-1">Vstal jsem ještě za tmy, osprchoval se a&#160;vypil skoro litr vody. Zatím jsem nedostal hlad, a&#160;tak jsem přešel k&#160;laptopu vyřídit pracovní maily. Asi za hodinu začalo svítat a&#160;mně se konečně chtělo spát. Spustil jsem elektrické žaluzie. Jako každý den jsem uléhal s&#160;předsevzetím, že až se vzbudím, bude ze mě nový člověk. Snad.</p>
			<p class="MLP_text ParaOverride-1">Sotva jsem zavřel oči, zazvonil mobil.</p>
			<p class="MLP_text ParaOverride-1">„Mami?“</p>
			<p class="MLP_text ParaOverride-1">„Nerada ruším, zlato. Vím, že jsi nechtěl, abych volala, ale už podruhé se ti pokoušeli doručit předvolání k&#160;soudu. Zdá se, že tvá dovolená skončí dřív, než jsi čekal. Mrzí mě to.“ Její hlas zněl omluvně.</p>
			<p class="MLP_text ParaOverride-1">„Předvolání?“</p>
			<p class="MLP_text ParaOverride-1">„Jde o&#160;tu dívku, Aarone. O&#160;Marii.“</p>
			<p class="MLP_text ParaOverride-1">Hák na dlouhém laně sebou škubl. Sykavě jsem se nadechl.</p>
			<p class="MLP_text ParaOverride-1">„Ano?“</p>
			<p class="MLP_text ParaOverride-1">„Vím, že nesleduješ, co se tu děje. Helen Kingová před dvěma týdny zemřela a&#160;vypadá to na sebevraždu. Ta dívka se pár hodin nato přihlásila na policii a&#160;k&#160;celému podvodu se přiznala. Prokurátor mi volal už třikrát. Chce, abys na slečnu Dobsonovou podal žalobu.“</p>
			<p class="MLP_text ParaOverride-1">Byl jsem tak v&#160;šoku, že jsem z&#160;postele téměř vyskočil.</p>
			<p class="MLP_text ParaOverride-1">„Přiznala se?“ opakoval jsem nechápavě. „Vždyť jsem jim slíbil, že je neprozradím…“</p>
			<p class="MLP_text ParaOverride-1">Janeth mlčela. Ani ona tomu nejspíš nerozuměla.</p>
			<p class="MLP_text ParaOverride-1">„Přiletím co nejdříve,“ vypravil jsem ze sebe.</p>
			<p class="MLP_text ParaOverride-1">„Co budeš dělat?“ zeptala se s&#160;obavou.</p>
			<p class="MLP_text ParaOverride-1">„Já… Nevím, mami. Musím přemýšlet. Musím…“</p>
			<p class="MLP_text ParaOverride-1">Neměl jsem nejmenší tušení. Nedávalo to smysl. Přihlásila se na policii? Proč?</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">O&#160;návratu šéfa Collins Industries informovala média. Bulvární plátky se mohly přetrhnout, aby z&#160;něj dostaly aspoň jedinou slabiku vyjádření k&#160;celému skandálu. Titulky jako „Podvedený miliardář“ nebo „Zlomené srdce petrolejového prince“ mu asi taky nepřidaly. Jako uhranutá jsem sledovala záběry, jak vystupuje z&#160;letadla. Na očích měl sluneční brýle a&#160;novinářům nevěnoval žádnou pozornost. John Piper se s&#160;Aaronem setkal o&#160;dva dny později.</p>
			<p class="MLP_text ParaOverride-1">„Nehodlá tě žalovat,“ oznámil mi hned ve dveřích. Usmíval se. „Šlo to dobře.“</p>
			<p class="MLP_text ParaOverride-1">Visela jsem na něm očima a&#160;chtěla se zeptat na spoustu věcí. <span class="MLP_znak_kurziva_11b">Jak vypadal? Co říkal? Jak se tvářil?</span> V&#160;hlavě mi explodovala jedna otázka za druhou, ale ovládla jsem se.</p>
			<p class="MLP_text ParaOverride-1">„Co má v&#160;plánu?“ zeptal se opatrně Bob. Seděli jsme v&#160;obýváku jeho domu, ve kterém mě ubytoval s&#160;takovou nenuceností, jako bych tam žila odjakživa.</p>
			<p class="MLP_text ParaOverride-1">„Pan Collins souhlasil, že se zúčastní předběžného slyšení a&#160;odpoví na všechny otázky. Ujistil mě, že bude mluvit pravdu.“</p>
			<p class="MLP_text ParaOverride-1">Pousmála jsem se. Nic jiného bych od něj ani nečekala.</p>
			<p class="MLP_text ParaOverride-1">John se na mě rozpačitě podíval.</p>
			<p class="MLP_text ParaOverride-1">„A&#160;taky řekl, že se nemáme obávat. Nehodlá se prý mstít. Chce se držet jen faktů.“</p>
			<p class="MLP_text ParaOverride-1">Sevřela jsem si ruce mezi kolena.</p>
			<p class="MLP_text ParaOverride-1">„To je asi dobře, ne?“ prohlásil Bob a&#160;objal mě kolem ramen.</p>
			<p class="MLP_text ParaOverride-1">Přikývla jsem a&#160;pak jsem se s&#160;výmluvou, že uvařím další čaj, ztratila do kuchyně. Zatímco se ohřívala voda, klesla jsem na židli a&#160;rozbrečela se. Přiznání, to byla jedna věc. Ale žít s&#160;tím, co jsem udělala? Totální peklo.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Chodba před soudní síní byla téměř liduprázdná. Postarala se o&#160;to justiční stráž a&#160;taky Georgeův nabroušený pohled. Můj osobní strážce stál ve druhé linii, hned za muži v&#160;uniformě. Chtěl být připravený, kdyby se některému horkokrevnému fotografovi podařilo proniknout přes policisty. V&#160;jeho tváři bylo jasně znát, že si to skoro přeje. Mohl by jim konečně ukázat, co si o&#160;nich doopravdy myslí.</p>
			<p class="MLP_text ParaOverride-1">Jinak jsme tu čekali jen tři. Bodyguard madam Kingové stál celou dobu úplně nehybně. Oči upíral před sebe a&#160;vypadal spíš jako další hlídač než jako svědek. Posledním předvolaným byl šéf Chicagského divadla. Párkrát jsme se setkali na dobročinných akcích.</p>
			<p class="MLP_text ParaOverride-1">Časový posun a&#160;stres mě dostaly do dost zvláštního stavu. Ačkoli jsem o&#160;to nestál, musel jsem na ni myslet. Neustále jsem řešil, proč dělá to, co dělá. Napadala mě jen jediná odpověď, ale můj vztek byl stále ještě příliš velký, než abych jí dokázal přiznat jakoukoli polehčující okolnost.</p>
			<p class="MLP_text ParaOverride-1">Ráno jsem se krátce viděl s&#160;Ianem. Ptal se, jestli nepotřebuju profesionální pomoc. Odmítl jsem to. Nakonec jsem ale neodolal a&#160;zeptal se ho, co si o&#160;tom všem myslí.</p>
			<p class="MLP_text ParaOverride-1">Váhal.</p>
			<p class="MLP_text ParaOverride-1">„Těžko se mi dělají analýzy, když jsem naštvanej,“ přiznal. Ian byl vždycky kliďas, ale poznal jsem, že jeho slečna Dobsonová dokázala mimořádně vytočit.</p>
			<p class="MLP_text ParaOverride-1">„Je to zatraceně dobrá lhářka. Ale taky se mi zdá…“</p>
			<p class="MLP_text ParaOverride-1">Dívali jsme se na sebe. Čekal jsem, že větu dokončí, ale on mlčel.</p>
			<p class="MLP_text ParaOverride-1">„Slíbil jsem jí, že tu věc hlásit nebudu!“ zvolal jsem zoufale. „Tak proč to sakra dělá?“</p>
			<p class="MLP_text ParaOverride-1">„Co chceš slyšet? Že je to v&#160;jádru hodná holka?“ odsekl a&#160;ušklíbl se. Jak je to dlouho, co mi s&#160;úsměvem řekl, že je do mě zamilovaná?</p>
			<p class="MLP_text ParaOverride-1">„Já nevím, brácho. Myslím si, že tvůj život bude mnohem klidnější, když po tom přestaneš pátrat a&#160;prostě na ni zapomeneš.“</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">„Ať to dopadne jakkoli, jsem na tebe pyšnej,“ řekl mi Bob těsně před začátkem slyšení. Sedl si hned za mě a&#160;za Johna. Soudní síň byla skoro prázdná. Žádný tisk, žádní diváci. Dokonce i&#160;svědkové čekali na chodbě.</p>
			<p class="MLP_text ParaOverride-1">„Uteklo to,“ povzdychla si soudkyně, když se posadila a&#160;otevřela tlustý svazek papírů. „Tak se na to vrhneme. Nezdržujte mě, prosím, úvodní řečí. Připomínám vám, že tohle ještě není soudní proces, ale jen předběžné slyšení. Buďte maximálně věcní a&#160;struční. Pane Morele,“ vyzvala rovnou žalobce.</p>
			<p class="MLP_text ParaOverride-1">„Vaše ctihodnosti, rád bych předvolal Gordona Browna, osobního strážce Helen Kingové.“</p>
			<p class="MLP_text ParaOverride-1">„Směle do toho.“</p>
			<p class="MLP_text ParaOverride-1">Potily se mi dlaně a&#160;byla mi zima. Neměla jsem ani páru, jak bude vypovídat. Když se s&#160;ním John sešel, choval se prý velmi rezervovaně.</p>
			<p class="MLP_text ParaOverride-1">Gordon se nijak nezměnil. Když vešel, díval se přímo před sebe a&#160;o&#160;mě ani nezavadil pohledem. Pozdravil soudkyni a&#160;posadil se.</p>
			<p class="MLP_text ParaOverride-1">„Děkuji za váš čas, pane Browne. Sdělte, prosím, soudu, v&#160;jakém vztahu jste byl s&#160;madam Helen Kingovou.“</p>
			<p class="MLP_text ParaOverride-1">„Madam Kingová mě zaměstnávala devět let. Byl jsem její osobní strážce. Poslední tři roky jsme byli milenci.“</p>
			<p class="MLP_text ParaOverride-1">Málem mi vypadly oči z&#160;důlků. <span class="MLP_znak_kurziva_11b">Cože?</span></p>
			<p class="MLP_text ParaOverride-1">„Popište, jak proběhlo vaše první setkání s&#160;obžalovanou,“ pokračoval Morel.</p>
			<p class="MLP_text ParaOverride-1">„Námitka!“ ozval se John. „Slečna Dobsonová ještě nebyla oficiálně obviněna. Nemůžeme ji tedy nazývat obžalovanou.“</p>
			<p class="MLP_text ParaOverride-1">„Přijímá se. Pane Morele, vzpomínáte si, co jsem říkala o&#160;tom zdržování?“ zeptala se přísně soudkyně.</p>
			<p class="MLP_text ParaOverride-1">Morel se zamračil, ale přikývl. Položil znovu stejnou otázku, ale tentokrát použil jen mé jméno.</p>
			<p class="MLP_text ParaOverride-1">A&#160;Gordon odpovídal. Stručně a&#160;jasně. Přesně popsal, jak mě s&#160;Helen unesli, i&#160;to, že jsem se jim vloupala do auta a&#160;měla jsem u&#160;sebe tašku plnou peněz.</p>
			<p class="MLP_text ParaOverride-1">„Madam Kingová slečnu Dobsonovou vydírala?“ zeptal se žalobce a&#160;sladce se usmál.</p>
			<p class="MLP_text ParaOverride-1">„To bych neřekl,“ nesouhlasil Gordon. „Když někomu nabídnete osm miliard za nějakou práci, těžko se tomu dá říkat vydírání. Byl to obchod.“</p>
			<p class="MLP_text ParaOverride-1">Neklidně jsem se zavrtěla na židli a&#160;podívala se na Johna. Pousmál se a&#160;povzbudivě mi stiskl ruku.</p>
			<p class="MLP_text ParaOverride-1">„Vaše ctihodnosti, na vašem stole leží celá výpověď pana Browna a&#160;také videozáznam z&#160;tiskové konference, kterou vysílal chicagský zpravodajský kanál. Slečna Dobsonová se tam očividně vydávala za skutečnou dceru madam Kingové Pamelu. A&#160;rozhodně jí u&#160;toho nikdo nedržel pistoli u&#160;hlavy,“ dodal jízlivě.</p>
			<p class="MLP_text ParaOverride-1">„Díky, pane Morele, prostuduji si to. Máte ještě nějaké svědky?“</p>
			<p class="MLP_text ParaOverride-1">„Ano, Vaše ctihodnosti. Předvolávám Aarona Collinse.“</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Bodyguard Kingových vyšel ven a&#160;ozvalo se mé jméno. Už dávno jsem se rozhodl, že ji nezažaluju, a&#160;nehodlal jsem na tom nic měnit. Chtěl jsem to vyřešit co nejrychleji a&#160;zkusit na všechno zapomenout. Představa, že bych ji zažaloval za finanční ztrátu, byla navíc úplně směšná&#160;– takovou částku by mi nemohla zaplatit, ani kdyby žila tři sta let.</p>
			<p class="MLP_text ParaOverride-1">Procházel jsem uličkou mezi prázdnými židlemi. Letmo jsem se zadíval jejím směrem. Seděla strnule a&#160;očima provrtávala desku stolu. Kývnutím hlavy jsem pozdravil Boba Kinga. Další neobyčejný kousek skládačky. Noviny psaly, že šéf chicagské policie je Mariin biologický otec. A&#160;ona je… sedmnáctiletá.</p>
			<p class="MLP_text ParaOverride-1">Posadil jsem se.</p>
			<p class="MLP_text ParaOverride-1">„Pokusíme se být co nejstručnější, pane Collinsi,“ oslovil mě žalobce. Nepříjemný studený chlap, který se mě od chvíle, kdy jsem vylezl z&#160;letadla, všemi možnými způsoby snažil přesvědčit, že je v&#160;mém nejlepším zájmu, abych slečnu Dobsonovou poslal ke dnu.</p>
			<p class="MLP_text ParaOverride-1">„Byl byste tak laskav a&#160;vysvětlil povahu vašeho vztahu k&#160;rodině Kingových?“</p>
			<p class="MLP_text ParaOverride-1">Cítil jsem na sobě její pohled a&#160;podíval jsem se na ni. Připadalo mi, jako by neuplynuly tři týdny, ale tři roky. Její oči byly ale pořád stejné. Hluboké a&#160;krásné. Proč jsem si myslel, že tu bude sedět s&#160;přezíravým kingovským úsměvem? Proč mě tak moc šokovalo, že její oči hřejí a&#160;že se z&#160;nich valí potoky slz?</p>
			<p class="MLP_text ParaOverride-1">Obrátil jsem se zpátky na toho chlápka s&#160;copánky. Přesto jsem její oči nedokázal dostat z&#160;hlavy. Byly úplně čitelné. Kdyby se jim ovšem dalo věřit.</p>
			<p class="MLP_text ParaOverride-1">„Před devíti měsíci jsem získal informaci o&#160;těžkostech, se kterými se potýkalo King Petroleum. Jejich těžební vrty na Aljašce jeden po druhém vysychaly. Podařilo se mi vyjednat fúzi našich společností. Oboustranně výhodnou. Součástí dohody byl sňatek s&#160;dcerou Helen Kingové.“</p>
			<p class="MLP_text ParaOverride-1">„Takže jste byli obchodní partneři a&#160;měla se z&#160;vás stát rodina,“ pokračoval Morel ve své snaze udělat ze mě ublíženého. Neměl ani představu, jak moc ublížený jsem ve skutečnosti byl.</p>
			<p class="MLP_text ParaOverride-1">„Svým způsobem. Ten sňatek měl být ale založený na smlouvě, ne na vztahu.“</p>
			<p class="MLP_text ParaOverride-1">„Měl být?“ využil narážky Morel.</p>
			<p class="MLP_text ParaOverride-1">„Já a&#160;slečna Kingová jsme se nečekaně sblížili.“</p>
			<p class="MLP_text ParaOverride-1">„Ke sblížení došlo se skutečnou slečnou Kingovou, nebo se slečnou Dobsonovou, která se za ni vydávala?“</p>
			<p class="MLP_text ParaOverride-1">Neměl jsem ho rád. Vadil mi. Ve jménu vyššího dobra se ve mně bezostyšně vrtal. Připadal jsem si jako u&#160;zubaře.</p>
			<p class="MLP_text ParaOverride-1">„Se slečnou Dobsonovou.“</p>
			<p class="MLP_text ParaOverride-1">„Utrpěl jste tedy citovou újmu, není to tak?“</p>
			<p class="MLP_text ParaOverride-1">Zaslechl jsem ji. Bylo to něco mezi zaúpěním a&#160;povzdechem. <span class="MLP_znak_kurziva_11b">Jo, Iane, měl jsi pravdu. Potřebuju profesionální pomoc. Uřízni mi hlavu, prosím tě.</span></p>
			<p class="MLP_text ParaOverride-1">„Takové věci se mužům stávají, pane žalobce. A&#160;ne každý s&#160;tím běží k&#160;soudu,“ podařilo se mi říct bez sebemenšího náznaku toho, jak jsem se skutečně cítil.</p>
			<p class="MLP_text ParaOverride-1">„Zranilo vás to? Urazilo?“</p>
			<p class="MLP_text ParaOverride-1">V&#160;tu chvíli jsem to viděl úplně jasně. Přeskočím pultík a&#160;povalím toho bastarda na zem. Prsty mu stlačím místa, kudy procházejí jeho krční tepny, a&#160;budu sledovat, jak ten chlap sípá a&#160;poulí oči.</p>
			<p class="MLP_text ParaOverride-1">„Vaše ctihodnosti, je tohle nutné?“ obrátil jsem se na soudkyni. Stále jsem cítil <span class="MLP_znak_kurziva_11b">její</span> pohled.</p>
			<p class="MLP_text ParaOverride-1">„Kladu si stejnou otázku, pane Collinsi. Pane Morele, tohle není soudní proces. Svědka rozebíráte moc pěkně, ale já chci fakta.“</p>
			<p class="MLP_text ParaOverride-1">„Tohle ale jsou objektivní fakta, Vaše ctihodnosti! Snažím se dokázat, že Marie Dobsonová svým jednáním poškodila řadu lidí. A&#160;to nejen po finanční stránce!“ Žalobce se začínal vztekat. Přineslo mi to aspoň trochu vnitřního uspokojení.</p>
			<p class="MLP_text ParaOverride-1">„Kdybych se chtěl soudit pokaždé, když někdo zraní mé city, pane Morele, musel bych si v&#160;této budově pronajmout vlastní pokoj.“</p>
			<p class="MLP_text ParaOverride-1">Teď vypadal on, že by mě nejraději uškrtil.</p>
			<p class="MLP_text ParaOverride-1">„K&#160;fúzi nakonec nedošlo. Způsobilo vám to nějaké finanční ztráty, pane Collinsi?“ štěkl.</p>
			<p class="MLP_text ParaOverride-1">„Kvůli plánovanému sloučení jsem samozřejmě odmítl řadu lukrativních nabídek. Moje společnost má ale pevnou pozici a&#160;ztráty, o&#160;kterých mluvíme, časem překoná.“</p>
			<p class="MLP_text ParaOverride-1">Mluvit o&#160;majetku bylo tak snadné! Mnohem snadnější než o&#160;těch ostatních ztrátách.</p>
			<p class="MLP_text ParaOverride-1">„Nemám další otázky, Vaše ctihodnosti,“ zavrčel nakvašeně právník.</p>
			<p class="MLP_text ParaOverride-1">„To zní velmi rozumně, pane žalobce,“ prohlásila soudkyně. „A&#160;vám děkuji, pane Collinsi. Můžete jít.“</p>
			<p class="MLP_text ParaOverride-1">Soudkyni jsem vnímal jen okrajově. Snad jsem přikývl. Musel jsem se totiž ještě jednou podívat na ni, na Marii.</p>
			<p class="MLP_text_-I- ParaOverride-1">Marie.</p>
			<p class="MLP_text ParaOverride-1">To jméno se k&#160;ní hodilo i&#160;víc. Dívala se na mě vyděšeně a&#160;omluvně. Křečovitě svírala zápěstí svého obhájce. Vzpomněl jsem si na náš let do Kanady…</p>
			<p class="MLP_text ParaOverride-1">Následující nádech byl snad prvním opravdovým za posledních osm dní. A&#160;rozhodnutí, které jsem udělal, bylo naprosto nepromyšlené a&#160;impulzivní.</p>
			<p class="MLP_hvezdicky ParaOverride-1">* * *</p>
			<p class="MLP_text_bez1radku ParaOverride-1">Aaron se na mě krátce podíval. Zoufale jsem se snažila přijít na to, co jeho pohled znamená, ale trvalo to jen okamžik. Potom sklopil oči a&#160;spěšně odešel.</p>
			<p class="MLP_text ParaOverride-1">„Mám posledního svědka, Vaše ctihodnosti. Ředitele personálního oddělení Chicagského divadla.“</p>
			<p class="MLP_text ParaOverride-1">„Námitka!“ John doslova vyskočil. „Tento svědek žádným způsobem nesouvisí s&#160;případem podvodu!“</p>
			<p class="MLP_text ParaOverride-1">„Souvisí!“ vypískl Morel. „Chci Její ctihodnosti vykreslit povahu slečny Dobsonové. Podle mého názoru se jedná o&#160;recidivistku, která se neštítí ničeho, z&#160;čeho by mohlo něco kápnout!“</p>
			<p class="MLP_text ParaOverride-1">„Díky za váš názor, pane žalobce,“ zchladila ho soudkyně, „ale musím dát za pravdu panu Piperovi. Případ krádeže v&#160;Chicagském divadle se bude projednávat zvlášť. Nyní očekávám důkazy, že se slečna Dobsonová dopustila porušení zákona v&#160;souvislosti s&#160;podvodem nebo paděláním dokladů.“</p>
			<p class="MLP_text ParaOverride-1">Kdyby měl Morel místo uší píšťalku, v&#160;tu chvíli by hvízdal jako varná konvice.</p>
			<p class="MLP_text ParaOverride-1">„Z&#160;mé strany je to všechno, Vaše ctihodnosti,“ procedil skrz zuby a&#160;posadil se.</p>
			<p class="MLP_text ParaOverride-1">„Výborně,“ vydechla soudkyně. „Jste na řadě, pane obhájce.“</p>
			<p class="MLP_text ParaOverride-1">„Vaše ctihodnosti, nehodlám už dál plýtvat vaším časem,“ pronesl mile John Piper. „Jak jsme viděli a&#160;slyšeli, slečna Dobsonová sama nepadělala žádné doklady a&#160;ani cizím jménem nepodepisovala úřední dokumenty. Předkládám písemnou výpověď lékaře rodiny Kingových doktora Bradleyho, ze které vyplývá, že celou akci vymyslela a&#160;financovala paní Helen Kingová. Slečna Dobsonová prodělala plastickou operaci, aby si přivlastnila cizí tvář, a&#160;představovala se jako Pamela Kingová. Ale to není trestný čin. Navíc se sama kajícně přiznala a&#160;svého činu lituje. Jediný, kdo utrpěl skutečnou újmu, byl pan Collins, ale ten proti mé klientce žádné obvinění vznést nehodlá. Vaše ctihodnosti, slečna Dobsonová je sedmnáctiletá dívka, se kterou se život moc nemazlil. Její matka si odpykává trest a&#160;otce poznala teprve před několika týdny. Žádám vás proto o&#160;nejvyšší shovívavost.“</p>
			<p class="MLP_text ParaOverride-1">„Ještě tři slova navíc a&#160;podezřívala bych vás, že pronášíte závěrečnou řeč, pane Pipere,“ reagovala trochu pichlavě soudkyně a&#160;přimhouřila oči. Pak hlučně zaklapla složku a&#160;veškeré další papíry, které měla na stole, srovnala do úhledné hromádky.</p>
			<p class="MLP_text ParaOverride-1">„Jdu si s&#160;tím zalézt do postele. Zítra v&#160;deset dopoledne vám sdělím své rozhodnutí.“ Vstala a&#160;odešla.</p>
			<p class="MLP_text ParaOverride-1">S&#160;úzkostí jsem se podívala na Johna.</p>
			<p class="MLP_text ParaOverride-1">„Myslím, že to šlo moc dobře. Jak jsem říkal, jediný problém bude s&#160;tím divadlem, ale už jsem začal připravovat návrh mimosoudního vyrovnání. Divadlům se vždycky hodí peníze navíc,“ mrkl na mě a&#160;oblékl si sako, které měl celou dobu přehozené přes opěradlo židle.</p>
			<p class="MLP_text ParaOverride-1">„Bude to tak snadné?“ zeptala jsem se úplně bez dechu.</p>
			<p class="MLP_text ParaOverride-1">„Modřiny od vašeho stisku na mém zápěstí ukazují, že to zase tak snadné nebude, slečno Dobsonová,“ odpověděl, teď už úplně vážně. „To nejtěžší vás totiž teprve čeká. Až bude po všem, podají si vás novináři,“ dodal.</p>
			<p class="MLP_text ParaOverride-1">Měl pravdu. Už teď kempovali před naším domem ve dne v&#160;noci. Ale to mi momentálně starosti nedělalo. Přemýšlela jsem o&#160;tom, co jsem před chvílí viděla v&#160;očích Aarona Collinse.</p>
		</div>
</body>
</html>